Unnamed: 0.1,Unnamed: 0,url,topic,source,author,date,title,abstract,content,tags,topicID
1557,6086,https://aktiv.origo.hu/gazdasag/hirek/hazaihirek/20050118gyurcsany.html,gazdasag,aktiv.origo.hu,MTI,2005.01.18. 7:58,Gyurcsány: Vizsgáljuk egy radikális adóreform hatását,"A miniszterelnök meg kívánja vizsgáltatni, hogy milyen hatásokkal járna a magyar gazdaságra és a költségvetésre egy esetleges radikális adóreform. Gyurcsány Ferenc a közszolgálati rádióban azt mondta: az általános forgalmi adó, a személyi jövedelemadó és a bérterhek csökkentésén lehet gondolkodni.","A radikális adópolitika azt jelenti, hogy nézzük át, hogyan lehet a versenyképesség szempontjainak jobban megfeleltetni a magyar adórendszert - mondta a kormányfő a Magyar Rádiónak adott keddi nyilatkozatában, amely szerdán reggel hangzott el a Kossuth adón. A miniszterelnök elmondta: három területen érdemes ezt a gondolkodást folytatni. Az általános forgalmi adó területén, ahol ma magas a legmagasabb kulcs, a személyi jövedelemadó területén, és ott vannak még a bérterhek.  Gyurcsány Ferenc példaként Szlovákiát említette, ahol, mint mondta, nagyon bátran és jelentősen alakították át az adórendszert, és jelentősen csökkentettek adókulcsokat. Nemzetközi példák azt mutatják, hogy bizonyos feltételek mellett az adókulcsok csökkentése nem csökkenti az összes adóbevételt, hanem esetleg még növeli is - tette hozzá.  Arra a kérdésre, hogy mikortól lépne életbe a radikális adócsökkentés, azt válaszolta: semmit nem kell kizárni, hogy ha tudunk bármilyen jó megoldást, akkor nem kell várni, nincs az leírva sehol sem, hogy adójogszabályt módosítani csak év eleji hatálybalépéssel lehet.","[""Gyurcsány Ferenc"",""Magyarország"",""adó"",""adóreform"",""magyar gazdaság"",""költségvetés""]",0
679,563,https://aktiv.origo.hu/gazdasag/hirek/vilaggazdasag/20050718ismet.html,gazdasag,aktiv.origo.hu,MTI,2005.07.18. 9:34,Ismét emelkedett az olaj ára,Ismét nőtt az olaj ára az árutőzsdéken. Az Emily hurrikán és az iraki olajipari dolgozók sztrájkja további áremelkedést generálhat.,"Hétfőn emelkedtek a nyersolajárak a kőolaj szabadpiacán az Emily nevű hurrikán miatt. A hurrikán miatt Mexikóban evakuálni kellett egyes olajipari létesítmények dolgozóit, és több, az Egyesült Államok ellátása szempontjából kulcsfontosságú olajmezőt is fenyeget.  Újabb áremelő tényező, hogy az iraki olajipari dolgozók vasárnap béremelési követelésekkel sztrájkba léptek, ami az ország exportja mellett a globális ellátást is befolyásolhatja. A nyugati féltekén irányadó amerikai West Texas Intermediate olajfajta ára augusztusi határidőre hétfő reggel 58,65 dollár volt a New York-i árutőzsdén, 73 centtel drágább a pénteki New York-i zárónál. Pénteken az északi-tengeri Brent szeptemberi határidőre 65 centtel 57,61 dollárra drágult a londoni olajtőzsdén.","[""New York"",""árupiac"",""sztrájk"",""árutőzsde"",""olajipar"",""olajpiac"",""Emily""]",0
237,9531,https://magyarnemzet.hu/sport/egyszer-sem-vezetett-megis-pontot-szerzett-a-tatabanya-az-ehf-kupaban-7809284/,sport,magyarnemzet.hu,,2020. február 22. szombat 19:50,"Egyszer sem vezetett, mégis pontot szerzett a Tatabánya az EHF Kupában","A Tatabánya 24-24-es döntetlent játszott a francia Pays d'Aix Université Club csapatával a férfi kézilabda EHF Kupa csoportkörének harmadik fordulójában, szombaton Győrben.","A házigazdáknál ezúttal is két irányító, Juhász Ádám és Győri Mátyás hiányzott sérülés miatt. Vladan Matić vezetőedző már a negyedik percben időt kért, mert csapata pontatlan játékkal kezdett, és a vendégek 3-0-ra elhúztak. A hetedik percben szerezte első gólját a Tatabánya, amely Ancsin Gábor vezérletével egy 5-1-es sorozattal felzárkózott, ám az első félidő hajrája a pontosabban célzó franciáknak sikerült jobban, így négy gól volt a különbség a szünetben. A második felvonás elején a magyar csapat egy 6-1-es szériával egyenlített. Az 58. percben emberelőnyben, egygólos hátránynál a bosnyák beálló, Vladimir Vranješ ziccert hibázott, a következő támadásból a Pays d’Aix betalált. Ekkor úgy tűnt, eldőlt a meccs, ám az orosz Vitalij Komogorov gólja után, az utolsó percben a franciák a kapufát találták el, Ancsin Gábor pedig öt másodperccel a vége előtt egyenlített. A Tatabánya egyszer sem vezetett a mérkőzésen, egy pontot mégis megmentett. 
A mezőny legeredményesebb játékosa Ancsin volt hat góllal, Komogorov ötször volt eredményes. Az egy győzelemmel és két döntetlennel álló Tatabánya jövő vasárnap a PAUC otthonában folytatja szereplését az EHF Kupa csoportkörében. Eredmény, csoportkör, 3. forduló, D csoport: 
Grundfos Tatabánya KC-Pays d’Aix Université Club (francia) 24-24 (11-15)","[""ehf"",""kézilabda"",""Tatabánya""]",1
2262,10681,https://www.origo.hu/gazdasag/befektetes/20070914-tiz-szazalek-felett-a-julius-az-otpben.html,gazdasag,www.origo.hu,De�k B�lint,2007.09.14. 12:36,T�z sz�zal�k felett a Julius az OTP-ben,"A Julius Baer Investment Management LLC, �tl�pte a10 sz�zal�kot meghalad� szavazati korl�tot az OTP Bank Nyrt.-ben szeptember 12.-�n. Az amerikai t�rsas�g 15 sz�zal�kig n�velheti r�szesed�s�t.","Az amerikai sz�khely� Julius Baer Investment Management LLC-nek saj�t k�r�s�re n�h�ny hete enged�lyezte a P�nz�gyi Szervezetek �llami Fel�gyelete (PSZ�F), hogy az OTP Bankban 10-15 sz�zal�k k�z�tti r�szesed�st szerezzen.","[""társaság"",""részesedés"",""korlát"",""OTP Bank""]",0
1726,7174,https://aktiv.origo.hu/gazdasag/20160430-tovabb-csokkentek-a-roamingdijak-az-eu-ban.html,gazdasag,aktiv.origo.hu,MTI,2016.04.30. 11:48,Tovább csökkentek a roamingdíjak az EU-ban,"Tovább csökkentek szombaton az Európai Unió, valamint Izland, Norvégia és Liechtenstein területén a mobiltelefonálás és adatküldés roamingdíjai, amelyeket a magyarországi mobilszolgáltatóknak is alkalmazniuk kell.","Az uniós szabályozás értelmében a tagállamokban működő mobilszolgáltatók 2016. április 30-ától egy perc beszélgetés és egy megabyte adatforgalom után legfeljebb öt centet számolhatnak fel, SMS-enként pedig legfeljebb két cent lehet a roamingdíj. Az országhatárokat átlépő, „barangolásos” mobilhasználat különdíját lépcsőzetesen számolják fel. Szombaton a netsemlegességre vonatkozó új szabályok is hatályba léptek. Ezek célja, hogy az internetszolgáltatók ne tehessenek különbséget a különféle szolgáltatások között, ne blokkolhassanak vagy lassíthassanak bizonyos tartalmakat, alkalmazásokat, szolgáltatásokat attól függően, hogy ki a feladó és a fogadó fél.","[""roamingdíj"",""Európai Unió""]",0
1309,4563,https://www.origo.hu/gazdasag/20170802-bajba-az-afrikai-kavepiac.html,gazdasag,www.origo.hu,Origo,2017.08.05. 07:26,Évtizedes lemaradásban az afrikai kávépiac,"Az egyik legenda szerint a kávét egy kecskepásztor fedezte fel több mint ezer évvel ezelőtt Etiópiában. Manapság egy csészényi kenyai kávé 4 dollárba kerül, szemben a sima kávéval, ami 3 dollár. Az elmúlt évtizedekben az afrikai termelés nemhogy nőtt volna, hanem stagnált, szemben azzal, hogy a világon harmadával emelkedett a kávéfogyasztás.","A megújult érdeklődés igazi áldást jelent az afrikai mezőgazdászoknak,  ahol a kávétermelés a negyedét teszi ki a negyven évvel korábbinak.  A robuszta kávétermesztők, valamint az olcsóbb variációkat tartalmazó instant italok termesztéséhez szükséges kávémennyiség legjelentősebb termelője Vietnam, ahol sokkal alacsonyabb áron tudnak termelni. Vietnam mellett Brazília is további vetélytárs a maga közepes minőségű arabica kávébabjával -  írja a Bloomberg . Az etióp kávébabok már régóta ismertek nyugaton, de manapság már több ruandai, kenyai, vagy akár burundi, ugandai vagy kongói termés is érkezik. Az afrikai bab egzotikusabbnak tűnik a fogyasztók szemében  – mondta Karl Weyrauch, a Seattle-i székhelyű Coffee Rwanda alapítója. Azonban az afrikai termelés nem olyan, mint korábban volt. Míg 1975-ben négy afrikai nemzet volt a világ 10 legnagyobb gyártója között, most csak Etiópia és Uganda van a listán. Az afrikai termelés azonban veszélyben van, ugyanis az olyan országokban, mint például Kenya, az urbanizálás hatására a kávétermesztésre alkalmas területekre törnek be, míg mondjuk Ruandában vagy Burundiban a hirtelen népességnövekedés miatt a kávét felváltotta a megélhetési növények termesztése – foglalta össze Keith Flury a Volcafe kávékutatója. Az afrikai fiatalok a kávétermesztés helyett sokkal jövedelmezőbb pályákat választanak  – a kávétermelők átlagéletkora 60 év – a Nemzetközi Kávészervezet (ICO) szerint. A politikai konfliktusok is nehézkessé teszik a termelést, például a Nestlé Nespresso márka tavaly kivonult Dél-Szudánból a polgárháború miatt. Naoirobiban a mezőgazdászok inkább eladják területüket, minthogy működtessék azt. Bár emelkedik a kereslet, az afrikai kávéexport a 2000-es évek eleje óta stagnál, miközben a globális szállítások körülbelül 37 százalékkal emelkedtek, és a világ fogyasztása is hasonló mértékben nőtt. Kiút lehet, hogy az afrikai kereskedőházak sokkal szélesebb körben tudnak tevékenykedni, mint a brazil vagy a vietnámi. Például a szingapúri Olam International – ami az egyik legnagyobb élelmiszer-kerekesdő – tavaly 7,5 millió dollárt fizetett az észak-afrikai Schluter családi kávéspecialista vállalkozásnak, ami már a 19. század óta működik.","[""Afrika"",""kávé"",""kávéfogyasztás""]",0
1075,3065,https://index.hu/gazdasag/magyar/taxikart0509/,gazdasag,index.hu,Dzindzisz Magdalena,2005.10.05. 13:46,Nincs pénz a bankkártyás fizetésre,"A taxikban csak dombornyomású bankkártyát fogadnak el, azt is csak néhány kocsiban. Az elektronikus kártyák elfogadásához szükséges felszerelés több tíz millió forintba kerülne társaságonként, de erre nincs pénz.","Magyarországon a taxikban készpénzzel fizetnek az utasok, sokakban fel sem merül, hogy elővegyék a plasztikot. Az Index utánajárt, hogy lehetséges-e egyáltalán a bankkártyás fizetési mód. A megkérdezett taxis társaságok többségében lehetséges, de csak dombornyomásos kártyát fogadnak el. Az elterjedtebb (és olcsóbb) elektronikus kártyákat egyelőre nem tudják elfogadni. Borravalót adni sem egyszerű kártyás fizetésnél, a taxisok egy része éppen ezért nem híve a kártyás fizetés bevezetésének. Az utasok kétféle módon adhatnak borravalót. Egyrészt odaadhatják készpénzben, de ez nem jellemző. De hozzá is írhatják az összeghez a borravalót, ebben az esetben azonban adózni kell utána. A tapasztalatok szerint egyébként jellemzően a külföldiek fizetnek bankkártyával a taxikban. A Főtaxinál még nem lehet kártyával fizetni, de már tervbe van véve - nyilatkozta az Indexnek a társaság vezérigazgatója. Garamszegi Miklóstól megtudtuk, hogy már készül a tanulmányterv arról, hogy mennyibe kerülne bevezetni az összes taxiban a kártyás fizetést, és hogy egyáltalán van-e erre igény az utasok részéről. Az is probléma lehet, hogy a cég egyéni vállalkozókkal szerződött, és őket is meg kellene győzni. A szükséges felszerelést sem olcsó beszerezni, és egy bankkal is szerződni kell. A Tele5 Taxit és a Buda Taxit üzemeltető Buda Kft.-nél a kocsik tíz százalékában van kártyaolvasó. A társaságoknál gondolkodnak egy új rendszeren, ennek részleteit azonban nem árulta el Dudás Zoltán ügyvezető igazgató. A City Taxinál lehet dombornyomásos kártyával fizetni, és számos autó van, ahol elektronikus kártyát is elfogadnak - derül ki a cég honlapjáról. A 6x6 Taxiban lehet kártyával fizetni, de csak a dombornyomású kártyákat fogadják el. Az autók egyharmadában van kártyalehúzó egység, így rendelésnél célszerű előre jelezni, hogy kártyával szeretnénk fizetni. A cég vállalja, hogy csúcsidőben is tíz perc alatt kiér a címre - mondta Lengyel Sándor cégvezető. A társaság a K&H Bankkal tárgyal, mert az összes autó felszerelése sok millió forintba kerülne. Egy-egy elektronikus terminál 100-120 ezer forintba kerül, a meglévő taxiórák fejlesztése pedig kocsinként 70-100 ezer forint. A Taxi 2000-nél is hasonló problémákkal küzdenek. Szenci Szabó János ügyvezető az Indexnek elmondta, az autók 25 százalékában vannak mechanikus lehúzók, így ők is csak dombornyomású kártyákat tudnak elfogadni. A cég elektronikus integrált - tehát taxiórával egybeépített - egységeket szeretne beszerezni, ezek darabja azonban 250 ezer forint körül van. A Taxi 2000 ügyvezetője elmondta, hogy itthon igen nagy az elmaradás a nyugat-európai országokhoz képest. Ott például teljesen elterjedtek a műholdas helymeghatározó rendszerek, ahol a diszpécser szolgálatot számítógép helyettesíti. A rendszer lényege, hogy a számítógép a címhez lévő legközelebbi taxisnak jelez, egy képernyőn írja ki, hova kell menni. De ez még a jövő zenéje, itthon még az elektronikus kártyás fizetéshez szükséges felszerelések beszerzésére sincs több tíz millió forintja a társaságoknak.",,0
1765,7425,https://www.origo.hu/gazdasag/20150129-tobb-penz-erkezett-a-regio-ingatlanpiacara.html,gazdasag,www.origo.hu,Pálfi Károly,2015.01.29. 15:10,Az irodákat keresték a befeketetők,Több mint hétmilliárd euró érkezett tavaly a régió befektetési ingatlanpiacára. Az irodák voltak a legnépszerűbb célpontok.,"Több mint 7,7 milliárd euró érkezett a közép- és kelet-európai ingatlanpiacra tavaly Oroszországot nem számítva - áll a CBRE közleményében. Ez 28 százalékkal több, mint egy évvel korábban. Lengyelország továbbra is az elsőszámú célpont, 3,1 milliárd euró értékben vettek ott ingatlanokat tavaly. Az orosz piac viszont jelentőset zsugorodott: a 2013-as 5,3 milliárd euró után 2014-ben már csak 2,3 milliárd euró fordult meg az ingatlanpiacon. „A hazai befektetési forgalom a régiónál gyorsabb ütemben nőtt 2014-ben, azonban elmaradt a korábbi várakozásainktól, mivel több nagy tranzakciót nem sikerült zárni az év végi hajrában. 2015 biztosan további növekedést hozhat. Januárban közel 320 millió eurónyi ingatlan esetében az ártárgyalások már előrehaladottak, és további 300-350 millió euró értékű ingatlanállomány értékesítésére van eladói szándék” – mondta Borbély Gábor, a CBRE magyarországi kutatási és tanácsadási vezetője. A legkedveltebb befektetési célpontok az irodák, forgalmuk 61 százalékkal nőtt a régióban, de az ipari ingatlanok iránt is jelentősen, 39 százalékkal erősödött a kereslet. A kiskereskedelmi ingatlanok forgalma 7 százalékot esett, ennek oka az elérhető ingatlanok hiánya és nem a befektetők érdektelensége. A hotelek viszont kelendőbbek voltak, forgalmuk 15 százalékkal emelkedett tavaly. „A legfőbb változás a régiós befektetési piacon egyértelműen a Lengyelországon kívüli országok (főleg Magyarország, Románia és Szlovákia) súlyának növekedése volt 2014-ben. Új befektetők érkeznek a régióba, a kockázatvállalóbbak pedig távolabbra is elmerészkednek, hogy magasabb hozamot érjenek el, már csak azért is, mert Lengyelországban hiány van elérhető ingatlanokból. Várakozásaink szerint ez a trend folytatódni fog, és főleg Magyarország és Románia profitál a befektetők piacválasztási stratégiájának változásából” – mondta Mike Attwell, a CBRE közép- és kelet-európai tőkepiacokért felelős vezetője.","[""befektetés"",""ingatlanpiac""]",0
2081,9375,https://www.origo.hu/gazdasag/20040115100milliarddal.html,gazdasag,www.origo.hu,[origo],,100 milliárddal nagyobb lehet a januári hiány,"Az államháztartás - helyi önkormányzatok nélküli - 2003. évi hiánya 1054,3 milliárd forint volt, ami a GDP 5,6 százalékát jelenti - erősítették meg a Pénzügyminisztérium csütörtöki sajtótájékoztatóján a korábban már nyilvánosságra hozott előzetes adatot. Idén januárban várhatóan 230-250 milliárd forint, a szokásosnál 80-100 milliárddal több lesz a hiány.","A tavalyi hiány az éves előirányzat 126,7 százaléka, az államháztartás bevételei 2 százalékkal, míg kiadásai 4,4 százalékkal haladták meg az előirányzatot. A vártnál lényegesen magasabb hiány részben azért következett be, mert kevesebb folyt be a társasági adóból, a vámból és a személyi jövedelemadóból, viszont az áfa- és a fogyasztásiadó-bevétel több lett a tervezettnél. A költségvetés kiadási oldalán az előirányzottnál 11,9 százalékkal több lett az adósságszolgálat, 68,2 százalékkal a lakástámogatás, 8,8 százalékkal az agrártámogatás és 4,3 százalékkal a központi költségvetési szervek kiadása. A Pénzügyminisztérium várakozásai szerint idén januárban az államháztartás hiánya várhatóan 230-250 milliárd forint lesz, ami a szokásosat 80-100 milliárd forinttal haladja meg - mondta Várfalvi István csütörtökön Budapesten sajtótájékoztatón. Várfalvi István elmondta, hogy a január hónapban a megszokottnál magasabb hiányt három tétel - egy jelentős 50-60 milliárd forintos autópályával kapcsolatos kifizetés, a Gripen gépek bérleti díja és 35 milliárd forintnyi, még tavaly decemberről áthúzódó agrártámogatás utalása - okozza.","[""devizapiac"",""államháztartás"",""tavalyi hiány"",""Pénzügyminisztérium"",""GDP""]",0
1221,3973,https://magyarnemzet.hu/gazdasag/csokkent-aprilisban-a-brit-gazdasag-teljesitmenye-7009727/,gazdasag,magyarnemzet.hu,,2019. június 10. hétfő 14:27,Csökkent áprilisban a brit gazdaság teljesítménye,"Csökkent áprilisban a brit hazai össztermék (GDP), mindenekelőtt a brit EU-tagság megszűnésével (Brexit) összefüggő bizonytalanságok és az autóipar teljesítményének ezzel kapcsolatos meredek zuhanása miatt.","A brit statisztikai hivatal (ONS) hétfői adatismertetése szerint a GDP-érték áprilisban 0,4 százalékkal volt alacsonyabb, mint egy hónappal korábban. Ez volt a második havi visszaesés a brit gazdaságban egymás után: a hazai össztermék márciusban 0,1 százalékkal csökkent. Az ONS adatai szerint az áprilissal zárult mozgó három hónapos időszakban a brit gazdaság növekedési üteme 0,3 százalékra lassult a márciusban véget ért negyedév 0,5 százalékos növekedése után. A statisztikai hivatal kimutatása szerint a brit autóipar kibocsátási értéke áprilisban drámai mértékben, 24 százalékkal zuhant, elsősorban amiatt, hogy sok autógyár a Brexit eredetileg tervezett márciusi végi időpontja utáni bizonytalanságok miatt egyszerűen leállította a termelést.","[""autóipar"",""brexit"",""gdp"",""nagy-britannia""]",0
1762,7412,https://index.hu/gazdasag/magyar/hnkk070717/,gazdasag,index.hu,Index,2007.07.17. 13:21,Máris súlyos törvénysértésekkel vádolják az új Hankook-gyárat,"A világ legmodernebb gyára, az évtized beruházása – június végén, a dunaújvárosi Hankook hivatalos megnyitóján még ezekkel büszkélkedett Kóka János gazdasági miniszter. A cég ellen ma, kevesebb, mint egy hónappal az ünnepség után, már munkaügyi vizsgálat folyik, és a júniusban alakult szakszervezet bírósági eljárásra készül. Az érdekvédők panaszáradata hosszú a fizetések és az elszámolások szabálytalanságától a törvénytelen elbocsátásokig. A Hankook tárgyalni sem akar velük, amit azért nem értenek, mert így a koreai cég elbukhatja a több tízmilliárdos állami támogatást.","Nagyon súlyos munkajogi törvénysértések történnek a Hankook dunaújvárosi gyárában – panaszolták az Indexnek az ott dolgozók közül többen az elmúlt napokban. A koreai cég dolgozói szerint problémák vannak a bérszámfejtéssel, a bérkifizetésekkel, a túlórákkal, a hétvégi munkával, de a június közepén megalakult szakszervezet szerint szabálytalanok az elbocsátások, illetve az is, hogy magának az érdekvédelmi szervezetnek a működését akadályozni próbálják. 
                        A hozzánk beérkezett panaszokat megerősíti Székely Tamás, a Magyar Vegyipari, Energiaipari és Rokon Szakmákban Dolgozók Szakszervezeti Szövetségének alelnöke. Ő az, aki a június 11-én alakult, a bíróság által június 14-én bejegyzett VDSZ Dunaújvárosi Gumigyártók Szakszervezete nevében nyilatkozik. A ma már több mint négyszáz tagú szakszervezet tisztségviselői ugyanis egyelőre kerülik a nyilvános szereplést ""a gyárban kialakult légkör miatt"". 
                        A szakszervezeti vezetőhöz ugyanazokkal a problémákkal fordultak, mint lapunkhoz. A dolgozókat úgynevezett 6+2-es rendszerben foglalkoztatják, ami azt jelenti, hogy 6 napot kell dolgozniuk, ezt követi 2 pihenőnap. Mivel a magyar munkajogi szabályozás szerint 40 órás a munkahét, ezzel a rendszerrel jelentős többletmunka keletkezik, aminek meg kellene jelennie a túlórapénzekben – magyarázza Székely Tamás. Ennek nyoma sincs, mint ahogyan az egyik dolgozó szerint a hétvégi munkavégzésnek sincs, azt is sima nappalizásnak számolják el. 
                         
                         
                        A fizetésekkel kapcsolatos elszámolásokkal egyébként is sok a baj. Bérszámfejtési, bérkifizetési problémák vannak, ami miatt a szakszervezet már azt fontolgatja, hogy a bírósághoz fordul – mondja az alelnök. Ennél sarkosabban fogalmazott az egyik dolgozó, aki nekünk küldött levelében azt írta, ""minősíthetetlen, hogy csalnak a fizetésekkel; hogy ez szándékos, vagy tényleg ennyire hozzá nem értők végzik a bérszámfejtést, ezt nem tudom"". 
                        A szabálytalanságok miatt – a dolgozók tudomása szerint alkalmazotti bejelentés nyomán – már munkaügyi eljárás indult a cég ellen. A közép-dunántúli munkaügyi felügyelőség igazgatóhelyettese, Németh István kérdésünkre elismerte: valóban vizsgálatot indítottak a cég ellen, részleteket azonban csak július végére ígért, mert folyamatban lévő eljárásról semmit nem mondhat. 
                        A dolgozóktól származó, Székely Tamás által megerősített információink szerint elsősorban a pünkösdvasárnapi munkavégzést vizsgálták. A munkaügyi felügyelők információink szerint több mint ötven dolgozóval beszéltek, közülük tudomásunk szerint többen arra a napra is sima nappali órabért kaptak. Úgy tudjuk, a felügyelők találtak olyan dolgozót is, akinek abban a hónapban ötnél kevesebb pihenőnapja volt a jelenléti ívek tanulsága szerint, valamint olyanokat, akiknek folyamatosan 16 órát kellett dolgozniuk. 
                        Ez utóbbinak az az oka, hogy a gyár több egységében munkaerőhiány van. Egy ottani dolgozó szerint ""az emberek elmennek, jönni már alig jönnek"", ezért szabadságra ""csak úgy mehet valaki, ha más pótolja"". Ez viszont az emberhiány miatt csak úgy kivitelezhető, ha valaki bevállalja a 16 órás munkavégzést. 
                        Az elbocsátási gyakorlattal kapcsolatban szintén komoly kifogásai vannak a szakszervezetnek. A Hankook előszeretettel alkalmaz kölcsönzött munkaerőt, aminek megvan az a kényelme, hogy a munkaadó minden indoklás nélkül azt mondhatja, másnap már nincs szükség a dolgozóra. Előszeretettel bocsátják el azokat is, akikről megtudják, hogy szakszervezeti tagok, mondják a dolgozók. 
                        Márpedig mindent megtesznek, hogy megtudják, bár Székely Tamás szerint ehhez ""teljesen törvénytelen"" eszközöket is igénybe vesznek. Behívják és nyilatkoztatják az embereket, hogy tagjai-e a szakszervezetnek, valamint arról is, hogy kik szakszervezeti tagok, kik azok, akik szervezkednek; a gyárban azt beszélik, hogy feketelistát vezetnek a szakszervezettel kapcsolatba hozott dolgozókról. Volt olyan elbocsátott munkavállaló, akit biztonsági őrökkel vezettettek el, állítja az alelnök. 
                         
                         
                        A szabálytalan, munkajogi törvényeket sértő elbocsátások miatt a szakszervezet szintén azt fontolgatja, hogy bírósághoz fordul – mondta Székely Tamás, de részletekről nem beszélt. A munkaügyi ellenőrzés híre nem lepte meg, úgy reagált: ""ahogy elnézem, többször ki fognak menni"". Tudomása szerint a cégnél súlyosan megsértik a munkavédelmi és munka-egészségügyi szabályokat is. 
                        A szakszervezeti alelnök az Indexnek elmondta: szerdán találkozik a miniszterelnökkel, akivel több dologról is szeretne egyeztetni. Elsősorban arra szeretné emlékeztetni Gyurcsány Ferencet, hogy az államháztartási törvény szerint állami támogatást csak akkor lehet folyósítani egy vállalatnak, ha ott rendezettek a munkaügyi kapcsolatok. Szeretné elérni, hogy a korábban megítélt összesen 26 milliárd forintnyi állami támogatás csak akkor járjon a cégnek, ha a szakszervezet is igazolja, hogy rendezettek a munkaügyi kapcsolatok. 
                        Ehhez elsősorban az kellene, hogy a szakszervezet egyáltalán bejusson a gyárba. Jelenleg még – akárcsak más, távol-keleti tulajdonú magyar vállalatnál – azt sem tudták elérni, hogy tárgyaljanak a cég menedzsmentjével. ""Többször kértünk időpontot, azonban a vállalat az időhúzás és az elzárkózás taktikáját választja"" – panaszkodik Székely Tamás. Holott szerint a szakszervezet az összes felmerült problémára megoldást tudna javasolni – ha a koreai cégvezetésből bárki meghallgatná őket. 
                        Lapunk kereste az ügyben érintett másik felet is, a cég HR-vezetőjét, Bányai Tibor azonban többszöri próbálkozásunk ellenére sem sikerült egyelőre elérni. A Hankook PR-ügynöksége egyelőre ugyancsak visszahívást ígért az Indexnek.",,0
1342,4761,https://magyarnemzet.hu/gazdasag/villamosenergia-piaci-elorejelzo-rendszert-fejlesztett-a-szazadveg-gazdasagkutato-7085996/,gazdasag,magyarnemzet.hu,,2019. július 3. szerda 19:48,Villamosenergia-piaci előrejelző rendszert fejlesztett a Századvég Gazdaságkutató,"A Századvég Gazdaságkutató Zrt. az IP Systems Zrt., illetve a Tigra Kft. közreműködésével olyan villamosenergia-piaci előrejelző keretrendszert fejlesztett, amellyel évekre előre akár negyedórás bontású termelési és fogyasztási előrejelzést lehet készíteni.","A gazdaságkutató MTI-hez eljuttatott szerdai közleménye szerint az energetikai stratégia egyik legfontosabb kérdése, hogy mennyi energiára lesz szükség 5-10-15 év múlva. Ehhez készült előrejelző keretrendszer, amelynek segítségével negyedórás felbontásban elemezhető egy adott időszak energiafogyasztása akár iparáganként, a távoli jövőre vonatkozóan. A távlati negyedórás keresleti modellhez egyórás felbontású kínálati modell kapcsolható, amely az egyes erőművek termelésére, a spotpiaci árra és a tartalékpiacokra tesz előrejelzést, ami jól használható erőművi kapacitás tervezéséhez is. A Századvég Gazdaságkutató Zrt. által fejlesztett, online használható keretrendszer segítségével az energiakutatók új modelleket is definiálhatnak, a modellek futtatási eredményeit tetszőlegesen választott iparágakra és jövőbeni időszakokra különböző iparági és erőművi paraméterek felhasználásával elmenthetik, összehasonlíthatják. Hortay Olivér, a Századvég Gazdaságkutató energetika üzletágának vezetője a közleményben kiemelte, hogy a keretrendszer segítségével a gazdaságkutató a kormányzati döntéshozók mellett az energiaszektorba befektetni vágyó piaci szereplőknek is tud energiapiaci adatokat, előrejelzéseket szolgáltatni. A projekt a Nemzeti Kutatási Fejlesztési és Innovációs Alapból biztosított támogatással, a Vállalati KFI_16 pályázati program finanszírozásával valósult meg.","[""előrejelző rendszer"",""fejlesztés"",""Századvég Gazdaságkutató"",""Villamosenergia-piaci""]",0
1337,4736,https://www.origo.hu/gazdasag/20120403-ujra-faggatjak-simort.html,gazdasag,www.origo.hu,[origo],2012.04.03. 13:00,Újra a pénzéről faggatták Simort,"Arról faggatta az Országgyűlés mentelmi bizottsága kedden az MNB elnökét, hogy miért nőtt meg egy év alatt az általa birtokolt befektetési jegyek értéke. Simor András azt válaszolta, azért, mert az alapkezelő jól gazdálkodott. Ciprusi cégügyében nem lát már kifogásolnivalót a bizottság.","A parlament mentelmi bizottsága keddi zárt ülésén meghallgatta Simor András jegybankelnököt a vagyonnyilatkozatáról. A zárt ülés utáni rögtönzött sajtótájékoztatóján Simor András elmondta, hogy a bizottság elnöke, a KDNP-s Rubovszky György tájékoztatta: a bizottság saját hatáskörben döntött arról, tisztáz egy, a dokumentummal kapcsolatos kérdést. Mégpedig azt, hogy a 2010-es vagyonnyilatkozata szerint 1,3 milliárd forintnyi, befektetési alapban lévő vagyona miért nőtt 2011-re 1,5 milliárd forintra. ""Azt válaszoltam, hogy azért, mert az alapkezelő jól gazdálkodott"" - idézte fel az MNB elnöke. (Egy befektetési alap teljesítménye elsősorban az alapkezelő stratégiájának sikerességétől függ. A Befektetési Alapkezelők és Vagyonkezelők Magyarországi Szövetsége 2011-es adatai szerint tavaly az év egészében 13,4 százalékkal csökkent a szövetség tagjai által kezelt alapok vagyona, de ennek legfőbb oka a nyugdíjpénztári vagyon átadása volt.) A bizottság arra kérte Simort, hogy egészítse ki a 2011-es vagyonnyilatkozatát a befektetési alapban lévő vagyonra vonatkozó magyarázattal, és ha ezt megteszi, akkor a képviselők ""lezártnak tekintik az ügyet"". A jegybankelnök az őt kérdező újságíróknak hangsúlyozta, hogy vagyonnyilatkozata mind a tartalmi, mind a formai követelményeknek megfelel, de a bizottság kérésének eleget tesz. Simor tájékoztatása szerint az ülésen ""csak érintőlegesen"" került elő a kormánypárti többség által korábban többször támadott ciprusi cégügye. Rubovszky György azt mondta, ő ""semmi aggályosat nem lát a dologban"", a bizonylatokból kiderül, hogy a jegybankelnök felszámolta a ciprusi céget, és hazahozta a pénzt - számolt be Simor András. Megjegyezte azt is, hogy már két adóvizsgálatot is kezdeményezett ellene az adóhatóság, és egyik sem talált semmi kifogásolnivalót. Legutóbb 2011 decemberében kapott értesítést arról, hogy a 2009-es évét vizsgálja a NAV, ez a vizsgálat idén januárban lezárult. A kormánypárti képviselők időről időre előveszik Simor ciprusi cégügyét, amely 2009 márciusában pattant ki. Simor vagyonának nagy részét egy ciprusi cégben tartotta, és az akkor ellenzéki Fidesz és a kormányon lévő MSZP képviselői egyaránt támadták emiatt, offshore-ozással vádolták. (Ciprus 2004 májusa óta jogilag nem tekinthető offshore-országnak, mint a Brit Virgin-szigetek vagy a Seychelles-szigetek, de Ciprus is alacsony adókulccsal csalogatja a pénzt, amit a politikusok általában offshore-ozásként emlegetnek.) Simor 2009-ben felszámolta a cégét, de a Fidesz azóta is igyekszik napirenden tartani a kérdést. Legutóbb tavaly október közepén hozakodtak vele elő. A költségvetési bizottság a 2012-es költségvetési törvényjavaslatot kezdte volna megvitatni, amikor nulladik napirendi pontként a fideszes Dancsó József javaslatára  felszólították a jegybankelnököt , hogy mutassa be azokat a dokumentumokat, amelyek igazolják, hogy valóban megszüntette a ciprusi cégét, a pénzt pedig hazahozta. Simor közölte, hogy bármelyik képviselőnek megmutatja a kért dokumentumokat, csak be kell fáradniuk hozzá az MNB-be a titkárságára, de  n em volt egyetlen képviselő sem , aki ezt megtette volna.","[""Simor András"",""vagyonnyilatkozat"",""mentelmi bizottság""]",0
1018,2704,https://magyarnemzet.hu/gazdasag/az-egyetemi-varosokban-tetoztek-a-berleti-dijak-7233878/,gazdasag,magyarnemzet.hu,,2019. augusztus 23. péntek 12:15,Az egyetemi városokban tetőztek a bérleti díjak,Július vége és augusztus vége között nem emelkedett a kiadó lakások bérleti díja – közölte az Ingatlan.com pénteken az MTI-vel.,"Budapesten és más egyetemi városokban (Debrecenben, Pécsen, Győrben és Miskolcon) az albérletpiacon a bérleti árak elérték a felső határt: július vége és augusztus vége között nem emelkedett a kiadó lakások bérleti díja – közölte az Ingatlan.com pénteken az MTI-vel. A közleményben Balogh László, az ingatlan.com vezető gazdasági szakértője a kínálat növekedésével indokolta az áremelkedés megtorpanását: a magánszemélyek által kínált albérletek száma ugyanis 39-80 százalékkal nőtt egy hónap alatt. Az ingatlan.com elemzése szerint Budapesten augusztus végén a kiadó lakások átlagos havi bérleti díja 160 ezer forint volt, annyi, mint a szezon elején, és 6 százalékkal magasabb az egy évvel korábbinál. A panellakásokért augusztus végén 145 ezer forintot, a téglaépítésű lakásokért pedig 165 ezer forintot kértek a tulajdonosok. Debrecenben és Szegeden a felsőoktatási ponthatárok kihirdetésekor és augusztus végén is az albérletek átlagára 100 ezer forint volt, Miskolcon pedig 80 ezer forint. Éves összehasonlításban Debrecenben 5 százalékos, Szegeden 11, Miskolcon pedig 14 százalékos áremelkedést regisztráltak. Balogh László úgy vélte, komolyabb drágulással egyelőre nem kell számolni, mivel komoly mennyiségű kiadó lakás érkezett a piacra. Ráadásul a kínálat tovább bővülhet, a következő néhány hónapban ugyanis több ezer olyan új lakást adhatnak át, amelyet befektetők vásároltak meg kiadási céllal.","[""albérletárak"",""egyetemi városok"",""Ingatlan.com""]",0
463,6954,https://www.origo.hu/tudomany/20190915-a-teazas-hatekonyan-javithatja-a-szellemi-egeszseget.html,tudomany,www.origo.hu,Origo,2019.09.15. 10:50,"Megtalálták az időskori, kognitív hanyatlás hatékony ellenszerét","Egy most publikált, új tanulmány egyértelműen bizonyította, hogy a rendszeres teafogyasztás javítja az agyunk egészségét, hozzájárul a szellemi frisseséghez A kutatók önkéntesek bevonásával végzett neuropszichológiai tesztek és képalkotó vizsgálatok után jutottak arra a következtetésre, hogy a teafogyasztóknál az agyrégiók működése jóval rendezettebb, amely egészségesebb kognitív funkcióval társul.","Jótékony folyamatokat figyeltek meg a kutatók az agyrégió neuronhálózatának működése során azoknál a hatvanéves vagy annál idősebb embereknél, akik rendszeresen teát fogyasztanak. A kutatást az US Yong Loo Lin Orvostudományi Iskola Pszichológiai Orvostudományi Tanszéke vezette, amelyben az Essex Egyetem és a Cambridge Egyetem munkatársai is bekapcsolódtak; eredményeiket az  Aging  tudományos folyóiratban tették közzé. Megtaláltuk az első, megdönthetetlen bizonyítékokat arról, hogy teafogyasztás pozitív változásokat idéz elő az agy szerkezetében; eredményeink arra engednek következtetni, hogy ennek a forró italnak a rendszeres fogyasztása jótékony hatásokat biztosít az öregedő agy védelmében  – magyarázta Feng Lei professzor, a kutatás vezetője. Korábbi tanulmányok már bizonyították, hogy a teának az antioxidáns hatás mellett fertőtlenítő, antibakteriális hatása is van a benne található katekinek jelenlétének köszönhetően.  A tea, illetve a víz fogyasztása jótékonyan befolyásolja az erekben a vér áramlását, amely közvetve utalhat a szív- és érrendszeri betegségek, a trombózisok kialakulásának veszélyére.  A teafogyasztás emellett csökkenti a koleszterin szintjét is. A kutatók most publikált tanulmányukban kimutatták azt is, hogy a napi rendszeres teafogyasztás közel a felére csökkentheti az idősebb emberek körében a kognitív hanyatlás kockázatát. A kutatás során a professzor és munkatársai 60 évnél idősebb felnőtt önkéntestől gyűjtöttek be három éven át adatokat: az egészségi állapotról, az életmódjukról és szellemi jólétükről.  A résztvevők neuropszichológiai teszteket töltöttek ki és mágneses rezonancia képalkotási (MRI) vizsgálatokon térképezték fel az agyrégióikat. A kutatók ezután elemezték az önkéntesek kognitív teljesítményét és vizsgálatok eredményeit, amelyekből megállapították, hogy azoknál, akik hetente legalább négy alkalommal fogyasztottak zöld teát, oolong-teát vagy fehér teát, az agyrégiók hatékonyabban kapcsolódtak össze. Korábbi tanulmányainkban már kimutattuk, hogy a teafogyasztók jobb kognitív funkciókkal rendelkeznek, mint a nem teafogyasztók, most pedig az agyhálózattal kapcsolatos eredményeink közvetetten támasztják alá korábbiakat  – mondta Feng Lei. – Megmutatják, hogy a rendszeres teafogyasztás pozitív hatásai közé írhatjuk a rendezettebb agyrégiók működését, így jó eséllyel késleltethetik a szellemi hanyatlást. A pontosabb eredményekhez azonban további kutatásokra van szükség annak érdekében, hogy a kutatók jobban megértsék, milyen hatással van a teafogyasztás például az emlékezetre. Tervezik, hogy megvizsgálják a tea, valamint a teában lévő bioaktív vegyületek hatásait a kognitív hanyatlásra.","[""egészség"",""időskori elbutulás"",""tea"",""demencia"",""agyi aktivitás"",""szellemi jólét"",""frissesség"",""kognitív funkciók"",""teafogyasztás"",""agyrégió""]",2
247,9887,https://index.hu/sport/forma1/2009/10/01/alonso_3._helye_megmentette_a_renault-t/,sport,index.hu,Joó Gábor,2009.10.01. 08:56,Alonso utoljára megmentette a Renault-t,"A francia csapat a kiszálláson gondolkodott, a spanyol dobogója is kellett, hogy maradjon a Forma-1-ben. A Toyota jövője viszont nagyon kétséges.","Nagyon örültek a Renault-nál Fernando Alonso hétvégi harmadik helyének, a csapat idei első dobogója segít benntartani a Forma-1-ben. A Szingapúr-balhé, a gyenge eredmények és  Alonso távozása  miatt a kiszállás szélére került az istálló, de most már úgy tűnik, marad az F1-ben. ”Mindenki azt kérdezgette, a Renault befejezi vagy nem? Nem a vállalatnál döntenek, hanem itt a csapatnál. Az F1-ben, ha hozod az eredményeket, nincs problémád, de ha elkezdesz bukdácsolni, az kiszállást jelent. Mi a határán voltunk” – ismerte el vasárnap Jean Francois Caubet, a Renault egyik új menedzsere. Hiába végzett viszont Alonso előtt, másodikként a toyotás Timo Glock, könnyen lehet, a japánok  a kivonulás mellett döntenek . Glockkal közölték, keressen helyet magának máshol, kiszemelt pilótájuk nincs a helyére, és szerdán elismerték, lehetőség a kimaradás. ”Az F1-et olyan sorozattá kell tennünk, amihez kevesebb pénz kell. Minden tényezőt meg kell fontolnunk, figyelembe véve, mit akar az anyacég” – idézte a Yomiuri című lapnak nyilatkozó Tadasi Jamasima Toyota-főnököt a Reuters hírügynökség. Decemberben a Honda szállt ki az F1-ből, augusztusban a BMW jelentette be, az évad végén távozik.",,1
438,6165,https://www.origo.hu/tudomany/20170509-maga-az-osrobbanas-elmelete-is-egy-katolikus-paptol-szarmazik.html,tudomany,www.origo.hu,MTI,2017.05.09. 17:02,Tudományos tanácskozással ünneplik az ősrobbanást a Vatikánban,"Tudományos tanácskozással ünneplik az ősrobbanás elméletét a Vatikánban, ezzel is bizonyítandó, hogy az istenhit és a tudomány nem összeegyeztethetetlen. Az elmúlt években új forradalom bontakozott ki az elméleti fizika és napjaink egyik legizgalmasabb kérdése, az ősrobbanás-kozmológia területén.","Vezető tudósokat és kozmológusokat hívtak meg a Vatikáni Csillagvizsgálóban ma kezdődő négynapos tanácskozásra, amelyet az ősrobbanás elméletének egyik atyjaként számon tartott belga katolikus pap és fizikus, George Lemaitre (1894–1966) halálának fél évszázados évfordulója alkalmából hirdettek meg „Fekete lyukak, gravitációs hullámok és tér-idő szingularitások” címmel.  „Lemaitre megértette, hogy időben visszatekintve az univerzumnak eredetileg nagy energiasűrűségű állapotban kellett lennie, egyfajta ősatomként kellett léteznie, amelyből minden kiindult” – olvasható a tanácskozásról kiadott közleményben.  A vatikáni csillagvizsgáló vezetője, Guy Consolmagno szerint  Lemaitre kutatásai azt bizonyítják, hogy egyszerre lehet hinni Istenben és az ősrobbanás elméletében.  „Lemaitre azonban gondosan emlékeztetett mindenkit arra, hogy Isten teremtő aktusa nem olyan valami, ami 13,8 milliárd éve történt, hanem ma is folyamatosan történik” – tette hozzá. „Pusztán azt hinni, hogy Isten hozta létre az ősrobbanást, azt jelentené, hogy Istent egy természeti istenség szintjére redukáljuk, például villámokat hajigáló Jupiterére. A keresztények egy természetfölötti Istenben hisznek, aki az univerzumot létrehozta, míg a tudomány azt mondja el nekünk, hogyan tette mindezt” – fejtegette Consolmagno.  Georges Lemaitre-t, a Louvaini Római Katolikus Egyetem fizika- és csillagászatprofesszorát Edwin Powell Hubble amerikai csillagász felfedezése gondolkodtatta el.  Hubble 1929-ben felfedezte, hogy minél távolabb van tőlünk egy galaxis, annál nagyobb a színképében a vöröseltolódás,  azaz a távolságával arányosan egyre nagyobb sebességgel távolodik tőlünk, pontosabban a földi megfigyelőpontunkhoz képest.  Lemaitre a világegyetem tágulásának tényéből kiindulva arra a következtetésre jutott, hogy visszafelé haladva az időben kellett lennie egy olyan pillanatnak, a nulladik másodpercnek, amikor az univerzumot alkotó anyag egyetlen pontban, „atomban” sűrűsödött össze.  Elméletét „ősatom” néven 1931-ben publikálta.  A később ősrobbanásként vagy „nagy bummként” ismertté vált tudományos elmélet felfogásában az ősrobbanás az a kezdő pillanat, amikor mintegy 13,8 milliárd évvel ezelőtt a napjainkban is megfigyelhető világegyetem kialakult, és elkezdődött a tágulása.  Az ősrobbanásból az következik, hogy az univerzum jelenlegi állapota jelentősen eltér mind a múltbeli, mind pedig a jövőbeli állapotától. Az ősrobbanás teóriája eleinte egyáltalán nem volt magától értetődő sem a csillagászok, sem pedig az elméleti fizikusok körében. Maga Albert Einstein, a 20. század és az egyetemes tudománytörténet egyik legnagyobb elméleti fizikusa is először úgy gondolta, hogy az általa feltételezett végtelen korú és változatlan univerzum statikus entitás.  Einstein az úgynevezett kozmikus állandó bevezetésével vélte feloldhatónak azt a problémát, hogy a csillagok nem zuhannak egymásba a saját gravitációjuk miatt. Hubble felfedezése után azonban a híres tudós  élete legnagyobb tévedésének nevezte  és végleg elvetette a statikus világegyetem elméletét.  Lemaitre hipotézisét George Gamow orosz származású amerikai fizikus fejlesztette tovább, aki Fred Hoyle brit asztrofizikussal szemben, az ősrobbanás-elmélet elszánt hívévé és védelmezőjévé vált. Gamow volt az első, aki az ősrobbanás elméletét elfogadva megpróbálta kiszámítani, hogyan keletkezhettek az első elemek.  Eleinte úgy vélte, hogy az ősuniverzumnak a nulladik pillanatban nagyon sűrű és forró neutrongázból kellett állnia.  Ilyen körülmények között ugyanis a neutronok gyorsan egy protonná illetve neutronná bomlanak el, és ezekből alakult ki az univerzum ősanyaga, a hidrogén.  Kellőképpen sűrű és forró viszonyok között az ütköző protonok először deutériummá állnak össze, majd végül azok további ütközése a kellően stabil hélium-atommagok (alfa-részecskék) kialakulásához vezet. További számítások segítségével azt is megállapította, hogy ebben a folyamatban a héliumnál nehezebb elemek nem alakulhattak ki, mivel a világegyetem tágulásával és lehűlésével megszűnnek a magfúzió feltételei.  Gamow 1948-ban elméletileg megjósolta, hogy az ősrobbanás a magfúzió miatt ugyan nagyon forró volt, ám a hőmérséklet egy határértéknél nem lehetett forróbb, ugyanis ebben az esetben a fotonok szétszakították volna az alfa-részecskéket, azaz a hélium-atommagokat.  Gamow Ralph Alpherrel és Robert Hermannal közösen kiszámította, hogy  a héliumot keletkeztető magfúzióhoz egymilliárd foknál nagyobb hőmérsékletre volt szükség,  majd ezt követően, az ősrobbanás után 10 K-nál (Kelvin-foknál) alacsonyabb hőmérsékletű mikrohullámú háttérsugárzásnak kellett visszamaradnia a táguló univerzumban.  Gamow sokak által vitatott hipotézisét,  a mikrohullámú háttérsugárzás tényét két amerikai csillagász, Arno Penzias és Robert W. Wilson 1965-ben megfigyelésekkel is igazolta.  A két tudós számára Nobel-díjat érdemlő felfedezés az addig csak elméletileg feltételezett ősrobbanás legfontosabb bizonyítéka.  Az ősrobbanás-kozmológiában az 1990-es évek végétől új forradalom kezdett kibontakozni, az egyre pontosabb megfigyeléseket biztosító rendkívüli technológiai fejlődésnek és a légkörön kívülre juttatott megfigyelőeszközöknek, a Hubble-űrtávcsőnek, illetve más kozmikus mérőplatformoknak köszönhetően. Az egyre bővebb és pontosabb adatok lehetővé tették az ősrobbanás paramétereinek minden korábbinál részletesebb megfigyelését,  amelyek egy új váratlan felfedezést hoztak, a gyorsulva táguló univerzumról,  és az ennek hátterében álló rejtélyes sötét anyagról, illetve energiáról. Gamow tudománytörténeti jelentőségű elméletét az elemek kialakulásáról szintén tovább árnyalták a modern eszközökkel végrehajtott mérések és megfigyelések.  A legújabb eredmények tükrében a korai univerzumot a hihetetlenül nagy energiasűrűség, illetve az ezzel együtt járó hőmérséklet és nyomás egyenletesen töltötte ki. Az úgynevezett Planck-korszak után 10 -35  másodperccel később kialakult fázisátmenet vezetett el a világegyetem exponenciális növekedéséhez, amelyet kozmikus inflációnak neveznek az asztrofizikusok.  Amikor ez leállt, akkor az anyag még kvark-gluon plazmaállapotban létezett. (A kvark-gluon halmazállapot az anyagnak az a fázisa, ami csak rendkívül magas hőmérsékleten és nyomáson jön létre, és amely gluonokból, illetve csaknem teljesen szabad kvarkokból áll, azaz az anyag teljes, alapvető részecskéire való bomlását jelenti.)  A világegyetem tágulása az univerzum további lehűléséhez és egy olyan fázismenethez vezetett, amelyben a kvarkok és gluonok barionokká, protonokká és neutronokká álltak össze,  létrehozva az anyag és antianyag közötti aszimmetriát.  (Az antianyagban a protont, a neutront és az elektront az antiproton, antineutron és a pozitron helyettesíti. Ha az antianyag közönséges anyaggal találkozik, mindkettő megsemmisül.)  A világegyetem további lehűlésével újabb aszimmetrikus fázisátmenet lépett fel, létrehozva az elemi részecskék és a fizikai erők mai formáit. Az univerzum lehűlése az anyagmozgás lelassulásához és az úgynevezett nyugalmi tömeg kialakulásához vezetett,  amelyben az energiasűrűséget már nem a sugárzás, hanem a gravitáció uralta.  A számítások szerint a nulladik pillanattól a nyugalmi tömeg kialakulásáig tartó időszak mintegy 380 ezer évet vett igénybe. Az atommagok és az elektronok atomokká álltak össze, ami a sugárzás leválásához vezetett, ennek maradványa a kozmikus mikrohullámú háttérsugárzás.  E folyamatok eredményeként a kezdetben egyenletes eloszlású anyag, a sugárzás helyébe lépett gravitáció hatására sűrűsödni kezdett, porködöket, majd ezekből csillagokat, illetve a csillagokból galaxisokat hozva létre.  A legújabb felismerés szerint az univerzum 72 százalékát az energia egy még tisztázatlan, rejtélyes formája, az úgynevezett sötét energia uralja.  A sötét energia léte a standard modellhez, a Friedmann–Robertson–Walker-féle lassulva tágulás modelljéhez képest jelent eltérést azzal, hogy nagy távolságokban a téridő számítottnál nagyobb tágulását okozza.  A sötét energia összetevői egyelőre ismeretlenek,  mint ahogy az univerzum keletkezésének első, 10 -33  másodpercére sincs kiérlelt modell. A sötét energiának a részecskefizikai standard modellel való kapcsolatát mind elméleti, mind pedig kísérleti úton is folyamatosan vizsgálják. Mindenesetre a világegyetem keletkezési pillanatának mindent kielégítő leírása még várat magára, ez a kozmológia „Szent Grálja” és az elméleti fizika legnagyobb megoldásra váró kérdése. Annyi bizonyos, hogy az ősrobbanás előtt sem anyag, sem pedig téridő nem létezett. Talán csak a Vatikánban tudják biztosan, hogy mi volt a nulladik másodperc előtt...","[""Albert Einstein"",""George Lemaitre asztrofizikus"",""antianyag"",""galaxisok"",""kozmológia"",""Univerzum"",""Ősrobbanás"",""elemi részecske"",""Standard Modell"",""kvark-gluon-plazma"",""sötét energia"",""táguló vilégegyetem"",""téridő"",""asztrofizika"",""nulladik másodperc""]",2
993,2513,https://www.origo.hu/gazdasag/hirek/hazaihirek/20050325befagyasztottak.html,gazdasag,www.origo.hu,MTI,2005.03.25. 10:54,Befagyasztották a MÁV motorvonat-vásárlását,"Megtiltotta a Közbeszerzései Döntőbizottság (KDb) a MÁV-nak, hogy aláírja a motorvonatvásárlási szerződést a Stadler Ganz Transelectroval. A szerződést azért tiltották le, mert a motorvonat tenderen szintén pályázó Bombardier jogorvoslati kérelemmel állt elő, amelyet a KDb még csütörtökön megindított. A MÁV Rt szerint a Bombardier panasza nem jogos.","A Közbeszerzések Tanácsának, Közbeszerzési Döntőbizottsága (KDb) csütörtökön ideiglenes intézkedést hozott, mellyel a jogvita befejezéséig megtiltotta a MÁV Rt.-nek, hogy aláírja a Stadler-Ganz Transelektro svájci-magyar konzorciummal, a 30 plusz 30 motorvonat vásárlására vonatkozó szerződést. A közlemény szerint, a MÁV közbeszerzési tenderén vesztes Bombardier Transportation GmbH március 23-án jogorvoslati kérelmet terjesztett elő a KDb-hez. A KDb a jogorvoslati eljárást még aznap megindította.  A KDb tájékoztatta a közbeszerzési eljárásban résztvevőket, így a kérelmezőt, a nyertes ajánlattevőt és az ajánlatkérőt a jogorvoslati eljárás megindításáról, és felhívta az ajánlatkérőt, hogy a közbeszerzési eljárás során keletkezett valamennyi iratát a vizsgálat érdekében haladéktalanul bocsássa rendelkezésre. Emellett a KDb felszólította a feleket, hogy fejtsék ki álláspontjukat és terjesszék elő a jogvita eldöntése szempontjából szükséges bizonyítékaikat. A döntőbizottság 2005. április 19-én 8 óra 30 percre nyilvános tárgyalást tűzött ki. Az eljáráshoz rendelkezésére álló idő a kérelem beérkezését követő 30 nap - vagyis április 23. -, amely egy alkalommal 10 nappal meghosszabbítható. A határozatot előreláthatólag 2005. május 2-án hozzák nyilvánosságra - áll a KDb közleményében.  MÁV-nak nincs tudomása olyan információról, amely azt alapozná meg, hogy a Bombardier cég észrevételei a motorvonat-tender eredménye kapcsán jogosak lennének - mondta Gaál Gyula, a vasúttársaság elnök-vezérigazgatója pénteken háttérbeszélgetésen Budapesten. Szerinte a Bombardier cég kifogásai megalapozatlanok és jogilag nem védhető álláspontokat takarnak.   Hozzátette: a motorvonat-beszerzési tender kiírásában részletesen meghatározták az értékelési szempontokat, amelyektől nem lehetett eltérni.  A MÁV Rt. március 18-án, a Stadler-Ganz Transelektro, svajci-magyar konzorciumot hirdette ki az összességében mintegy 130 milliárd forint értékű, 30+30 villamos motorvonat szállítására és karbantartására kiírt, kétfordulós pályázat nyerteseként. A tenderre az előminősítést követően négy pályázó, az Alstom, a Bombardier, a Siemens és a Ganz Transelektro-Stadler adott be ajánlatot.","[""motorvonat"",""Ganz"",""Bombardier Transportation""]",0
1244,4144,https://index.hu/gazdasag/magyar/adoref050627/,gazdasag,index.hu,Index,2005.06.27. 10:55,Húsz százalék lesz az áfa,"Idén nem lesz adóváltozás, jövő januártól az általános forgalmi adó csökken a legnagyobb mértékben: a felső kulcs 25-ről 20 százalékra változik. A személyi jövedelemadózás kulcsai nem változnak, a sávhatár viszont az átlagkeresetek szintjénél lesz. Marad az iparűzési adó, jön a lakóingatlanok utáni luxusadó és a betétek kamatadója. A minimálbér jövőre 63 ezer forint lesz.","Az áfakulcs 20 százalékra csökkenése miatt csökkeni fog a villamosenergia, benzin, gázolaj ára, az élelmiszerek egyharmada (kávé, édességek, üdítők, ásványvíz) is olcsóbb lesz. Csökkennek az építési költségek, a lakásárak, a tartós fogyaszási cikkek, a telefon és távközlési díjak. Nem lesz olcsóbb azonban az alkohol, cigaretta és gépkocsik ára - előbbieknél a jövedéki adó, utóbbinál a regisztrációs adó miatt. 
                         
                        A személyi jövedelemadózás kulcsai januártól 18 és 36 százalékosak (az eddig 18 és 38 százalék helyett) lesznek, ezzel a változtatással és az adótábla módosításával az átlagkeresetek adóterhelése csökkenni fog - jelentette be Gyurcsány Ferenc miniszterelnök. Jelenleg évi 1 500 000 forintos keresettől már a 38 százalékos kulcsba tartoznak a jövedelmek, a sávot 50 ezer forinttal emelik, 1 550 000 forintra. 
                        A munkáltató által ma adómentesen adható juttatások együttes összege - az étkezési támogatás és utazási költségtérítés kivételével - a bruttó bér 15 százaléka, maximum évi 500 ezer forint lehet. Az önkéntes kölcsönös biztosító pénztári kedvezménye rendszere is átalakul januártól: a befizetett összegek után járó adókedvezményt nem készpénzben kapja meg az adózó, hanem azt az APEH a pénztári számlára utalja. 
                         
                        A tervek szerint a sávhatárt 2010-ig öt lépcsőben hárommillió forintra emelik. 2007-ben újabb 150 ezer forinttal emelkedik az adótábla sávhatára, vagyis 1,7 millió forint éves jövedelemig 18 százalékos lesz az adókulcs. Ugyancsak 2007-től új elemmel bővül az szja: meghatározott betétösszegen 2007-től felül 10 százalékos adót kell fizetni a kamat és a tőzsdei árfolyamnyereség után. 
                        A sávhatár 2008-ban 1,9 millió, 2009-ben 2,3 millió, míg 2010-ben 3 millió forint, vagyis annak euróban megfelelő összege lesz - közölte Gyurcsány. A miniszterelnök szerint 2009-re lehet azt elérni, hogy a teljes átlagkereset az alsó kulcs szerint adózzon.
                         
                         
                        Az iparűzési adó marad a jelenlegi formájában, azzal a változással, hogy januártól a nyereségadóalapból levonhatják. Ez az adónem 2008-ban szűnik meg, az azt felváltó helyi adó a jelenlegi 50 százaléka lesz. A fennmaradó részt az önkormányzatoknak a költségvetés kompenzálja majd.  
                        Ha kis- és középvállalkozók megfelelnek bizonyos feltételeknek, akkor a társasági adójuknál az adóalapjuk első 5 millió forintja után a mostani 16 helyett 10 százalék adót kell fizetniük. Ezt azok a vállalkozások vehetik igénybe, amelyek alkalmazottaik után legalább a minimálbér kétszerese után fizetnek járulékot, és más adókedvezményt nem vesznek igénybe. 
                        A társadalombiztosítási járulékokhoz egyelőre nem nyúlt a kormány, holott a szakértők szerint a munkavégzés közterhei jelentik az egyik legkomolyabb versenyképességi problémát. A kabinet annyit vállalt, hogy 2007-től három, 2009-tól további két százalékponttal csökkentik a munkáltatók által most fizetett 29 százalékos tb-járulékot. A korábbi döntésnek megfelelően idén novemberében a mai havi 3450 forintos tételes egészségügyi hozzájárulás összege 1950 forintra csökken, majd 2006 novemberében megszűnik. 
                         
                         Januártól bevezetnek egy új adónemet is. A luxusadót a 100 millió forintot meghaladó, magántulajdonban lévő lakóingatlanok után kell fizetni, mértéke a 100 millió fölötti érték fél százaléka lesz. Ebből ötmilliárd forint bevételre számítanak, amit az önkormányzatok kapnak meg. 
                        Már korábban bejelentették, hogy januártól egyszerűsített közteherviselési hozzájárulást (ekhót) kell fizetniük azok után, akiket megbízási szerződéssel foglalkoztatnak. Ennek mértéke a megbízási díj 35 százaléka lesz, ami a kormányzati tervek szerint fedezni fogja a személyi jövedelemadót, a foglalkoztatói, egészségbiztosítási, és nyugdíjbiztosítási járulékot, a tételes egészségügyi hozzájárulást, továbbá a biztosított által fizetendő nyugdíjjárulékot és magánpénztári tagdíjat is. A konstrukció kedvezőtlenebb ugyan, mint a vállalkozók által választható eva, ám nem köti az egyéni tevékenységet a vállalkozói igazolvány kiváltásához. 
                         
                        Az általános forgalmi adó felső kulcsának csökkentése 25-ről 20 százalékra a kormány számításai szerint mindössze 166 milliárd forinttal csökkenti a költségvetés bevételeit. Ez kifejezetten alacsonynak tűnik, hiszen az adóreform-bizottság által készített  koncepció  szerint egy százalékpontos áfacsökkentés nagyjából 50 milliárd forintos bevételkiesést jelent a költségvetésnek, vagyis öt százalékpontnál 250 milliárd forintról lenne szó. Bár  szakértők szerint  ebből valamennyi minden bizonnyal visszajön úgynevezett pótlólagos - a kulcscsökkentés miatt felélénkülő forgalomból származó - adóbevételként, a a kormány a 166 milliárdot nem korrigált bevételkiesésként számítja, ami így meglehetősen optimista prognózisnak tűnik. 
                        A kormányszóvivői iroda tájékoztatása szerint az adócsökkentés 2006-ban 300 milliárd forintjába kerül az államnak, vagyis ennyivel több marad a vállalkozások és a családok pénztárcájában. A forgalomnövekedésből és a versenyképesség növekedése miatt azonban a tényleges elmaradt bevétel számítások szerint csak 194 milliárd forint lesz. Az adóreform 2006-2010 között 1080 milliárd forintba kerülne, ennek korrigáló hatásaival is számolva ténylegesen pedig 809 milliárddal lesz kisebb az állami bevétel. Arról, hogy ezt a kiadási oldalon hogyan ellensúlyozzák, egyelőre nem tudni semmit. Holott a kormánynak nemcsak ezt a 194 milliárd forintot kell előteremtenie, hanem azt a további 160-170 milliárdot is, amivel a költségvetési hiányt csökkenteni kell. 
                         
                        A minimálbérek emelését is bejelentette a kormányfő. Ennek összege a jelenlegi 57 000 forintról 63 000 forintra emelkedik majd, de úgy, hogy egy differenciált, háromszintű minimálbérrendszert vezetnek be. Ennek keretében a középfokú végzettséggel rendelkezők esetében a minimálbér 70 000, míg a felsőfokú végzettségűeké pedig 77 000 forintra növekszik 2006-ban. 
                         
                        A miniszterelnök már az év elején megfogalmazta az adórendszer gyökeres átalakítására vonatkozó elvárását. Még Draskovics Tibor pénzügyminisztersége alatt megalakult egy adóreform-bizottság, amely egyebek mellett a jelentősen átalaktotta volna az szja rendszerét, a kedvezmények zömét megszüntették volna és újra bevezették volna a harmadik adókulcsot. Az iparűzési adót a bizottság három év alatt szüntette volna meg, kiváltására egyebek között az szja 18 százalékos kulcsából befolyó bevételt illetve az értékalapú ingatlanadót javasolták. A bizottság a társasági adóval kapcsolatban két javaslatot fogalmazott meg: egyrészt annak általános csökkentését, mivel az elsősorban nagybefektetők által igénybe vett kedvezmények jelentős része 2007-ben kifut, illetve ennek alternatívájaként egy speciális, a kisvállalkozásokat segítő 10 százalékos kulcs bevezetését ötmillió forintos bevételig. A kormány június elején döntött az ekho mértékéről. A 35 százalék fedezné a személyi jövedelemadót, a foglalkoztatói, egészségbiztosítási, és nyugdíjbiztosítási járulékot, a tételes egészségügyi hozzájárulást, valamint a biztosított által fizetendő nyugdíjjárulékot és magánpénztári tagdíjat. A kormány a száz lépés programjának keretében adóreformot tervezett. A tervek között szerepelt, hogy az áfa, a személyi jövedelemadó, az eva és a társasági adó kulcsát egységesen  21 százalékosra  változtatnák. Az egységes adókulcsot később elvetették, csak a legfelsőbb áfakulcs csökkentése maradt meg ebből. Az Index értesüléseit azonban cáfolta a pénzügyminiszter, egyben el is  halasztották  az adóreform bejelentését. A koalíciós pártok egyeztetését követően végül pénteken jelentette be Gyurcsány Ferenc miniszterelnök, hogy öt évre szóló törvényben szabályozzák az adó- és járulékváltoztatások mértékét.",,0
845,1545,https://www.origo.hu/gazdasag/20090211-jon-a-nemzetkozi-penzugyi-felugyelet-imf-eu-vilagbank-sdr-ebrd.html,gazdasag,www.origo.hu,[origo],2009.02.12. 11:11,A világkormányzás megerősödhet-e a válságban?,"Az államközi intézményrendszer - amelynek legfontosabb elemi például az IMF, az EBRD, vagy az EU - volt az, amely több országot kisegített a nemzeti pénzpiacuk hullámzásakor vagy összeomlásakor, s így felerősödött  ezen intézményeknek a nemzeti gazdaságpolitikákba való beleszólása. Vajon elérkezett-e az az időszak, hogy a globálissá vált gazdasági - elsősorban pénzügyi - folyamatok feletti irányítást átvegyék a nemzetközi gazdasági szervezetek? Netalán a nemzetközi együttműködést felválthatja-e nemzetek feletti kormányzás?","Több évtizede tart a piacpárti és az intézményi irányításban hívők között az elméleti vita, hogy több vagy kevesebb globális felügyeletre volna szükség (lásd Robert Gilpin Nemzetközi politikai gazdaságtan c. könyvét). A Nobel-díjas Joseph Stiglitz - aki az 1970-es évek vége óta szorgalmazza a nemzetközi pénzügyi intézményrendszer szerkezeti átalakítását - a 2008-as válság alapvető kiindulási okait is abban látja, hogy senki nem tett semmit az egyensúlytalanságok ellen - azaz az USA laza hitelezési szabályozása, a Fed hektikus kamatpolitikája és a hitelminősítők ellenőrizetlensége ellen -, így a felhalmozódott és egymást erősítő problémák kezeletlenségének árát fizeti meg a piac. Ezen kívül a nemzetközi intézményi kontroll mellett szokták említeni, hogy a piaci szereplők viselkedését nem a racionális mérlegelés, hanem a mohóság és a félelem váltakozása irányítja, amely  ""kaszinó kapitalizmus"" kialakulásához vezetett, jelentős ingadozásokkal, bizonytalansággal és nehezen előrelátható reakciókkal - írja elemzésében Kutasi Gábor, a Budapesti Corvinus Egyetem, Világgazdasági tanszékének adjunktusa. Az intézménypártiak ezek alapján arra a következtetésre jutottak - nem csak most, hanem már a korábbi pénzügyi világválságok kapcsán is -, hogy át kell alakítani a globális pénzügyi rendszert, méghozzá olyan irányba, amely tökéletesíti és egységesíti a szabályozási rendszert, összehangolja monetáris politikákat és a finanszírozási programokat. Emellett szükséges volna a dollárt helyettesíteni képes globális tartalékvalutára, amelynek értéke nincs kitéve az amerikai gazdaságpolitika hibáinak és az amerikai gazdaság recessziójának. Az egységes szabályozás arra is alkalmas lenne, hogy a banki számvitel alapjaiban megváltozzon, és elkerülhető legyen, hogy a bankpiac szereplő tömegesen rejtve tartsák könyvelési technikákkal az újabban ""mérgezőnek"" (toxic) hívott rossz hitelállományukat. Az amerikai tőzsdefelügyelet teljes kudarca Nemzeti szinten az amerikai Pénzügyi és Tőzsde Felügyelet (SEC) számos kudarcot elkönyvelhet a válság-megelőzésben. Először is nem volt képes biztosítani a befektetőket védő, a döntések kockázatát csökkentő átláthatósági szabályok és törvények betartását. Gyakorlatilag a befektetési alapok és a pénzügyi cégek vezetői hamis számokkal hitegethették a befektetőket. Egy évtizeden belül ez már a második komolyabb megtévesztés, hiszen 2001-ben az Enron botránya ugyanígy indult. Másodszor a SEC nem érvényesítette szabályozási és ellenőrzési jogait a számviteli szabályok betartása és a pénzügyi beszámolók valóságossága érdekében. Elsősorban az AIG, a Lehman, a Bear Stearns pénzügyi társaságok, illetve a Fannie May és a Freddie Mac alapok görgethették így titokban pénzügyi gyengeségeiket hosszú ideig. Többek között ezek azok a pénzügyi szereplők, amelyek 2008 szeptemberi csődje rombolta le a pénzügyi piacok bankközi bizalmát. A SEC teljes kudarcot vallott a hitelminősítő cégek felügyelete során is, hiszen ezek valótlan besorolásai miatt lehetett a ténylegesen nem fedezett jelzálogkötvényeket kötvényportfoliókba keverni és nagy volumenben értékesíteni. A legfőbb kudarc, hogy a SEC-nek nem sikerült megvédeni a kisbefektetőket, akik önmagukban a legkevésbé képesek széleskörűen informálódni a kockázatokról, ezért a befektetés-védelmi intézmények feladata volna felhívni a figyelmet a hibákra és kockázatokra. Szintén intézményi kudarc, hogy évekig/évtizedekig működhettek olyan pilótajáték szerű vállalkozások, mint a Madoff befektetési tanácsadó. A kudarc felelősségében az amerikai jegybanknak (FED) osztoznia kell, nem csak a megelőzés hibái miatt, hanem a válságkezelés hibái miatt is, amely során bizonyos pénzügyi cégeket megmentettek (pl. AIG), másokat viszont mégis hagytak csődbe menni (Lehman Bros.), így végül a bankközi piacok bizalomvesztés miatti befagyását nem sikerült megelőzni. Sosem volt időszerűbb a pénzügyi világfelügyelet Amennyiben feltételezzük, hogy a megfelelő szabályozás képes megelőzni a válságokat, mert időben jelzi, sőt időben korrekcióra kényszeríti a hibás döntést hozó állami és piaci szereplőket, akkor a pénzügyi világkormányzás sosem volt indokoltabb, mint a XXI. század elején, a felgyorsult globalizáció korszakában, amelyben gyakorlatilag nem léteznek elszigetelt nemzeti pénzpiacok. Meg kell jegyezni, hogy ez a fajta nemzetközi intézményi szabályozási átalakításra vonatkozó igény nem új keletű, hanem már közel negyven éve felvetődött. A jelenlegi válság csupán jelentősen megnövelte annak esélyét, hogy a világgazdaság meghatározó szereplői rászánják magukat a nemzetközi intézményrendszer reformjára. Henry Kissinger például már egy alapjaiban új világ(gazdasági) rend lehetőségeit latolgatja. Természetesen alapvetően leginkább az Egyesült Államokon múlik, hogy történik-e bármilyen elmozdulás. Éppen azért optimisták az intézményi szabályozás erősítésében bízók a megvalósulásban, mert amerikai gazdaság az egyik legsúlyosabb érintettje a jelenlegi gazdasági romlásnak. Kérdések és kételyek Vannak azonban kérdőjelek, amelyek nem teszik olyan egyenessé a világkormányzás erősítésének útját éppen annak az Egyesült Államoknak a számára, amely eddig erősen hitt a piaci mechanizmusok hatékonyságában - még ha az új elnök a szociális ellátórendszerek esetében távolodna is ettől az irányvonaltól. Általánosságban is felvetődik az az intézményi probléma, hogy létre lehet-e hozni olyan szervezetet, amely képes teljesen átlátni, figyelemmel követni a napi több ezermilliárd dollár értékű pénzpiaci folyamatokat, mozgásokat, és erre képes meghozni a megfelelő beavatkozási döntéseket. Jelenleg még az IMF sem képes erre - saját vezetőinek bevallása alapján. A 2008-as pénzügyi válság előrejelezhetősége kapcsán is csak utólag okosak az elemzők. Nagyon kevesen látták előre - és adtak ennek hangot - egyáltalán, hogy az amerikai ingatlanpiacban és a hitelezési szabályozásban súlyos problémák vannak. Azt pedig gyakorlatilag senki sem látta át, hogy az amerikai ingatlan- és kötvénypiac összeomlása gyújtóbombaként fog működni, és beindítja a pénzpiac összes - külön-külön jelentéktelen kockázatúnak ítélt - összeomlását, amely pedig már a reálgazdaságot is bedönti. Vagyis adódik az a kétely, hogy vajon egy széles hatáskörrel és eszköztárral felfegyverzett globális pénzügyi szabályozó szervezet javítás helyett nem torzítást visz-e a piaci folyamatokba? Nem nemzetek feletti, hanem nemzetközi szabályozás Az eddigi integrációs, nemzetköziesedési tapasztalatok alapján megállapítható, hogy alapvetően azokon a területeken jön létre széles hatáskörű nemzetközi szervezet, amelyek esetében a nemzetközi szabályozás hatékonyabb megoldást eredményez az egyes államok számára, mint a nemzeti keretek. Az európai integrációs folyamat erre kiváló példa, amely azt mutatja, hogy regionális szinten már elszánták magukat az államok, hogy a monetáris politika, banki szabályozás és a pénzügyi szolgáltatások ellenőrzése terén nemzetközi szabályozó intézményeket hozzanak létre. Ez járható útnak tűnik a fejlett, gazdag gazdaságok összességének számára is, még ha nem is egyetlen valuta váltja fel a nemzeti valutákat, de a nemzetközi valuták kombinációjából álló tartalékvaluta fog dominálni a pénzkínálatban (technikailag ez már évtizedek óta létezik, az IMF által létrehozott SDR). Ha nem is egyetlen irányadó kamat, de nemzetközileg összehangolt kamatdöntések születhetnének. Nyilván a jelenleginél is szorosabb együttműködésbe csak azokat a nemzeti pénzpiacokat érdemes bevonni, amelyek a globális pénzpiac szempontjából kockázatot jelentenek. Az viszont teljesen valószínűtlen, hogy nem nemzetközi, hanem nemzetek feletti, azaz a nemzeti érdekképviselettől, delegáltaktól mentes pénzügyi szabályozót hoznának létre az államok. Erre egyáltalán nincs hajlandóság. Még a legszélesebb hatáskörrel rendelkező nem állami szintű, pénzügyi irányító szervezet, az Európai Központi Bank sem tekinthető nemzetek felettinek, hiszen a döntéseket meghozó Kormányzótanácsában a független elnök és alelnökök mellett minden euró-zónabeli tagország nemzeti bankjának elnöke képviseli a nemzeti érdekeket. Kulcskérdés a jogosultságok alkalmazása Amire belátható időn belül nagyobb lehetőség látszik, az a nemzeti pénzügyi felügyeleti szervek megerősítése. Nem a jogaikban, mert azok széleskörűek, csak nem használják ki megfelelően, hanem a végrehajtási hatékonyság eszközeiben és ösztönzőiben. Kettős intézményi problémát kell megoldani. Egyrészt egy ""megbízó-ügynök"" problémát, amely szerint az amerikai kormányzat felhatalmazta a SEC-et a teljes körű ellenőrzésre, a szabályozás betartására, a figyelmeztetésekre és a szabályszegőkkel szembeni eljárásra. Úgy tűnik azonban, hogy arra eddig nem ösztönözte semmi a SEC-et, hogy az elvárható legnagyobb körültekintéssel járjon el. Ebben a kérdésben gyakorlatilag a SEC szigorúbb beszámoltatása és ellenőrzése javíthatná a megelőzés hatékonyságát. A másik intézményi probléma egyszerű kapacitásbővítés, amely elsősorban a pénzügyi piacok felügyeletére és előrejelzésére fókuszáló létszámbővítést és előrejelzési modellalkotást jelent. Nemzetközi szinten a globális ellenőrző helyett inkább - az EU pénzügyi felügyeleti rendszerében már alkalmazott - harmonizáció képzelhető el, aminek lényege az, hogy a nemzeti felügyeletek kölcsönösen elismerik egymás felügyeleti tevékenységének hatékonyságát, viszont cserébe szigorú garanciákat is adnak egymás felé, hogy valóban hatékonyan működnek. Pillanatnyilag minden kormány a tűzoltással és a gazdasági visszaesés kezelésével van elfoglalva, de már megkezdődött a felügyeleti szervek felelősségének firtatása a gazdasági vitákban. Sőt a SEC és a FED vezetőinek beszámoltatása is folyik az amerikai kongresszusban. Várhatóan a válság lefolyása után újabb, a pénzügyi szolgáltatások szabályozásával foglakozó akciótervek fognak megjelenni mind az EU-ban, mind az USA-ban annak érdekében, hogy megerősítsék a regionális/nemzeti szintű felügyeletet.","[""Kutasi Gábor"",""gazdasági válság"",""IMF"",""EBRD"",""Világbank""]",0
855,1580,https://index.hu/gazdasag/magyar/varad041027/,gazdasag,index.hu,Dudás Gergely,2004.11.04. 09:32,Elszálló fapadosok,"A jelenlegi 50-60 helyett mindössze öt diszkont légitársaság lesz néhány év múlva Európában - állítja Váradi József, a Wizz Air vezérigazgatója, aki szerint a téli időszakban különösen nehéz talpon maradni. A cég a tervek szerint fejlődik, de az idén a korábbi várakozások ellenére mégsem termel nyereséget.","Forradalmi átalakuláson megy át a légiközlekedés, nap mint nap növekszik a diszkont légitársaságok részesedése az európai utazási piacon. Jelen pillanatban ez már olyan 18-20 százalék körül van, pedig alig néhány százalékról indult pár évvel ezelőtt. Látjuk azt is, hogy az USA-ban, ahol ez a folyamat korábban kezdődött, a diszkont társaságok forgalmi aránya már 35-40 százalék körül van. Bár a várakozások többfélék az átalakulás ütemét illetően, az  biztos, hogy előbb-utóbb a légiutazások többségét diszkont társaságok bonyolítják majd, ez valószínűleg már öt-hat év múlva így lesz.  Mindezt azért mondtam el, mert ebben  a piaci helyzetben kell értékelni a különböző folyamatokat. Nyilván nagyon sokan megjelennek, próbálkoznak a piacon, így megerősödött a konkurencia a diszkont szektorban. Ma 50-60 ilyen társaság működik Európában, azaz tény, hogy lényegesen többen vannak, mint ahányan elférnek. Egész biztos, hogy lesz egy jelentős letisztulás ezen a fronton, a mi véleményünk szerint hosszútávon 3-5 légitársaság marad életképes Európában, és nyilván mi úgy gondoljuk, hogy a régióból indulva a Wizz Air képes lesz a túlélők ligájába kvalifikálni. A legfontosabb e tekintetben az, kinek milyen a költség-struktúrája, az egyre fokozódó árharcban azok tudják megtartani, javítani pozícióikat, akik ezt a folyamatos aláígérgetést el tudják viselni.
                         
                         De éppen az árverseny miatt, nem az a meghatározó, ki mögött mekkora tőke áll, melynek révén - függetlenül a jelenlegi költséghatékonyságtól, akár direkt vállalt veszteség árán - néhányan kibekkelhetik, míg a többiek kénytelenek lehúzni a rolót? 
                         
                         
                         A Wizz Air már az idénre, első féléves működését követően nyereséget várt. Sikerül ezt elérniük? 
                         
                        Hadd beszéljek előbb az eddigi működésünkről. Mi azt mondtuk, a cég fejlődésének első fázisa az, hogy egy hat repülőgépes üzemeltetésű modellt hozzunk létre. Ez megtörtént. A Wizz Air hat repülőgéppel repül, ebből három itt Budapesten, három pedig Lengyelországban állomásozik, forgalmunk negyven százaléka a budapesti, hatvan százaléka pedig a lengyel vonalakon keletkezik. Ez nagy mértékben megegyezik az eredeti elképzeléseinkkel. Ami talán ennél is fontosabb, hogy milyen piaci pozíciókat ért el a Wizz Air: augusztus végére a miénk lett Magyarország legnagyobb diszkont légitársasága, és ez a pozíció a szeptemberi és októberi adatok alapján csak erősödött. Összességében Budapesten a Malév és a Lufthansa után a legnagyobb légitársaság vagyunk. Nagyon büszkék vagyunk erre az eredményre, azt gondolom, két hónap üzemelés után egy olyan piacon, ahol nagyon éles a verseny, ezt elérni komoly dolog. Emellett hasonló eredményekről lehet beszámolni Lengyelországban is, augusztusra ott is a legnagyobb diszkont légitársasággá váltunk.
                         
                         De jól sejtem, hogy ennek ellenére nyereséget egyelőre nem tudnak felmutatni? 
                         
                        Azt látni kell, hogy egy nagyon kiélezett versenyhelyzet van mind Magyarországon, mind Lengyelországban a légkiközlekedésben. Ennek nyilvánvalóan az az eredménye, hogy kialakult egy elég jelentős árverseny, minek következtében az összes cég azzal szembesül, hogy árbevételei alulmúlják az eredeti elképzeléseket. Valóban nem várunk már nyereséget az idei évben, de a Wizz Air fejlődésének ezen szakaszában a legfontosabb stratégiai kérdés az, hogy a piaci pozíciókat hogyan lehet megszerezni és megerősíteni, ehhez képest másodlagosak  a pénzügyi eredmények. A piac ugyanis tisztulni fog, és a későbbiekben éppen a most elért illetve elérendő részesedésünk lesz nyereségre váltható.
                         
                         A pénzügyi eredmények elmaradása nem befolyásolja a növekedési terveiket? A Financial Times a nyáron azt jósolta, 2005-re a régió legnagyobb diszkont  társasága lehet a Wizz Air, feltéve, ha sikerül végrehajtani a tervezett flottabővítést. 
                         
                        Valóban az a célunk, hogy jövőre már a legnagyobbak legyünk a régióban, és úgy látom, ennek realitását az eddigi eredményeink és tapasztalataink csak megerősítik. Azzal számolunk, hogy évente körül belül tíz repülőgéppel bővítjük a flottát, a gépek továbbra is Airbusok lesznek. A flottabővítés azonban csak eszköz, a növekedésünknek három  párhuzamos útja van. Az egyik a jelenleg repült hálózaton a további járatszámbővítés, a másik, hogy a jelenlegi bázisokról új útvonalakon induljunk, a harmadik, hogy új bázisokat hozzunk létre. Mindegyikre lesz példa már jövőre is. Így azt gondolom, 2006 végére, 2007 elejére a Wizz Air lehet Kelet-Közép-Európa legnagyobb légitársasága, mindenféle, tehát hagyományos és diszkont légitársaságot egyaránt ideértve.
                         
                         A  liverpooli járatot nemrég jelentették be Budapesten. Hova indulnak még új járatok jövőre Ferihegyről, és hol lehet a következő bázisrepülőtér? 
                         
                        Erről még korai lenne beszélni. Mi mindig is ebben a régióban gondolkodtunk, így egy újabb bázist is nyilván itt szeretnénk létrehozni. Jelenleg  is vannak lehetőségek, az EU további bővítése pedig újabb piacokat eredményezhet. Ezt már most figyelembe kell venni a tervezésnél. 
                         
                         A fejlődéshez szükséges tőke a rendelkezésükre áll? Májusban negyven millió eurós tőkeemelésről volt szó, ez mennyi időre elegendő? 
                         
                        Az egy szándéknyilatkozat volt, melynek realizálása most folyik, várhatóan ez ebben az évben le is zárul. Ez egy olyan nagyságrendű pénzügyi forrás, amely a következő egy-két évben biztosítja a pénzügyi igényeinket, így nem kell futnunk a tőke után. Ez nagyon fontos, a légitársaságok között bár látványosabb az utasokért folyó küzdelem, ugyanilyen éles csata folyik a befektetőkért is. A Wizz Air-rel eddig is támogató volt a tőkepiac, és úgy gondoljuk, ez így marad a jövőben is.
                         
                         Visszatérve a konkurenciához: látszik az, hogy kik lehetnek a biztos túlélők? 
                         
                        Igazán tőkeerősnek, illetve pénzügyileg szolidnak minősíthető társaság szerintem kettő van, a Ryanair és az Easyjet. Ezen túl teljesen nyitott a kérdés, azt látjuk, hogy Németország egy nagyon jelentős változást élt meg a diszkontok fejlődése kapcsán, tehát talán onnan várhatóan valaki be tud ebbe a körbe kerülni, de ezentúl semmi nem biztos.
                         
                         Nem lehet egy picit konkretizálni? Az Air Berlin vagy a Germanwings az esélyesebb? 
                         
                        Én ma úgy látom, az Air Berlin a legesélyesebb.
                         
                         Pedig a Germanwings a Capital című gazdasági magazin felmérése szerint 2004 legjobb európai légitársasága lett, megelőzve nem csak az összes diszkont, hanem valamennyi hagyományos légitársaságot is. Lehetséges az, hogy az egyes cégek eltérő taktikát választanak a túlélésre? Miközben a Ryanair éppen azt jelentette be, hogy a jövőben dönthető ülések és napellenzők sem lesznek gépein, mások fapados létükre éppen a plusz szolgáltatásaikkal próbálnak érvényesülni? 
                         
                         Az utas soha nem azért repül, mert repülni akar, hanem mert minél egyszerűbben, olcsóbban, gyorsabban el akar jutni egyik pontból a másikba. A repülés korábban egy privilegizált kör kiváltsága volt, akiknek nyilván voltak bizonyos igényei, a légiközlekedés azonban hamarosan tömegtermék lesz.  Mi a széles közönségre koncentrálunk, és nem azokra, akik kevésbé nézik az árakat, de elvárják az extraszolgáltatásokat a fedélzeten. Új, bőrüléses gépeinkkel mindenkinek egy olyan környezetet nyújtunk, amely biztosítja a repülés élményét, az utasaink visszajelzése erről nagyon pozitív. Az egy másik kérdés, amit folyamatosan vizsgálni kell, hogy amennyiben az utasok egy része felől van fizetőképes igény akár étkeztetésre, akár egyéb szolgáltatásra, amely nyereségesen működtethető, akkor azokat - egyedi igénybevételre szabottan - be kell vezetni a járatokon. A Wizz Air járatain éppen ezért jelenleg is kapható étel, ital, kedvelt magazinok, és a fedélzeti termékek köre igény szerint alakul majd a jövőben.
                         
                         Az árverseny meddig tarthat, mennyi idő alatt tisztulhat meg a piac? 
                         
                        Két dolgot kell figyelembe venni, az egyik az, hogy milyen maga a verseny, mennyien versenyeznek a piacon, a másik pedig, hogy milyen időszakban vagyunk. Tudni kell, hogy a téli időszak, ami októbertől március közepéig tart, 20-25 százalékkal kevesebb utast jelent. Az erős verseny és az elkövetkezendő hónapokban hanyatló forgalom még élesebb negatív árversenybe viszi bele a piacot, amit pedig nyáron lenne könnyebb elviselni. Most mindenki próbálja tölteni a járatait, ebben az időben majdnem ingyen fel lehet ülni repülőgépekre.
                         
                         Ezek szerint a piac várt tisztulása rendre a téli időszakban fog bekövetkezni? Mondana konkrét számot, hány áldozatot szedhet az idei tél? 
                         
                        Igen, azt lehet mondani, hogy ha valaki borul, inkább ilyenkor, a kisebb forgalom mellett van rá nagyobb esélye. Konkrét számot nem mondanék, csak azt tudom ismételni, hogy hosszabb távon, 5-10 év távlatában 3-5 diszkont társasággal számolnék.
                         
                         Az olaj magas ára mennyiben nehezíti a helyzetet, illetve mennyiben gyorsítja a tisztulást? 
                         
                        Ez nyilván senkinek nem jó, és elősegítheti, hogy az amúgy is éles versenyben egyes szereplők előbb elbukjanak. De a Wizz Air ilyen szempontból is kedvezőbb helyzetben van: nagy, 180 fős gépeink vannak, így az egy főre jutó kerozin költség nálunk az egyik legalacsonyabb.
                         
                         Ahogy tisztul a piac, nyilván csökken majd az árverseny. Nem vezet ez oda, hogy a mostani nagyon kedvező jegyárak eltűnnek? Meg lehet azt mondani, mennyi a reális ára mondjuk egy Budapest-London repülőjegynek, amit ma a foglalás időpontjától illetve az éppen aktuális akcióktól függően néha ingyen, néha akár 40 ezer forint fölött kínálnak? 
                         
                        A jelenlegi árakat nem csak a versenyhelyzet hanem a szezonalitás is mozgatja. Az év ezen időszakában kevesen utaznak, tehát kisebb tortán osztozkodnak a légitársaságok. Az hogy egy jegynek mennyi a reális ára az határozza meg, hogy a légtitársaság milyen költségekkel dolgozik. A Wizz Air azért tartja stratégiai kérdésnek a költségstruktúrát, mert így folyamatosan alacsonyan tarthatók az árak, ami nyilvánvalóan új utasokat és növekvő forgalmat jelent a számunkra. Ahogy már korábban is mondtuk, a mi esetünkben átlagosan 50 euró az egy útra szóló ár.
                         	 Mi lesz a hagyományos légitársaságokkal? 
                         
                        Egyre kevésbé releváns kérdés az, hogy diszkontnak vagy hagyományosnak mondunk egy társaságot. Egy piac van, amin az összes szereplő versenyez, ugyanazokkal kihívásokkal szembesül mindenki, ugyanolyan költségcsökkentésre kényszerül minden szereplő. Látható, hogy a hagyományos társaságok egyre nehezebben viselik ezt, nemrég még volt Sabena, Swissair, de folyamatosan nyűglődik Alitalia és több más nagy társaság is, hamarosan újabb áldozatok lesznek.
                         
                         Tőke, műszaki háttér szempontból nincsenek előnyben a hagyományos társaságok? Nem lehet, hogy hamarosan ezzel a háttérrel ők is a diszkont modellben műkődnek majd? 
                         
                        A hagyományos társaságok tőkehelyzete legalább olyan rossz, mint a diszkontok többségéé. Az nehezen hihető, legalábbis az eddigi történelem nem azt bizonyította, hogy a hagyományos társaságok ténylegesen sikeresen át tudnak állni a diszkont modellre, nem látszik az, hogy versenyképes szintre tudnák lehozni áraikat. Azzal együtt sem, hogy több hagyományos társaság szolgáltatásaiban már alulmúl nem egy diszkont céget. Ismét az USA-t hoznám példának, ki gondolta volna tíz évvel ezelőtt, hogy egy PanAM vagy egy TWA eltűnhet a porondról? Most az egész hagyományos szektor csődhelyzetben van, és e tendenciára lehet számítani Európában is. Nyilván vannak kitörési pontok, ilyenek a légiszövetségek, az interkontinentális megállapodások, a kérdés az, ki tud ezekben hatékonyan ott lenni, szerepet vállalni.  Én sokkal rosszabbnak látom a hagyományos légitársaságok jövőjét, mint diszkontokét, 5-6 megmaradó cégre számítok, igaz, ezek nagyon stabilak lehetnek.
                         
                         Diszkont társaságok egyelőre elvétve kínálnak tengerentúli utakat, e piacon nem kívánnak versenyezni? 
                         
                        Mi biztosan nem. Valóban vannak ilyen próbálkozások, de én szkeptikus vagyok. Az a költségkülönbség, ami a rövid utaknál elérhető, egy tíz órás tengerentúli járatnál már - egyszerűen a repülési idő költsége miatt - nem realizálható. Ugyanakkor a hosszabb utakon a komfort jelentősége felértékelődik, ami más típusú fejlesztéseket kíván.
                         
                         A fapadosok nem csak a légiközlekedés árait szorították le, egyre több akciót hirdetnek például a vasúttársaságok. Mennyiben jelenthetnek konkurenciát a földi cégek?   
                         
                         Egyetlen pályázat érkezett a Malév privatizációjára, magyar légitársaság ennyivel rosszabb helyzetben van, mint akár régióbeli hagyományos formában működő társai, mondjuk a cseh vagy a lengyel légitársaság? 
                         
                        Igen, lényegesen nehezebb a helyzete, mint általában a hagyományos társaságoknak. Ennek több oka is van, ha másokkal akarjuk összehasonlítani, akkor például a lengyel LOT-nak jelentős transzatlanti forgalma van, és emellett egy területileg is lényegesen nagyobb 40 milliós belső piacon működik. A LOT, de a cseh vagy az osztrák légitársaság is csatlakozni tudott ugyanakkor olyan nemzetközi kereskedelmi szövetségekhez, melyek sokkal jobb stratégiai helyzetet biztosítanak, a Malév ezeken kívül rekedt. Emellett pedig alapvető probléma, hogy az elmúlt években folyamatos veszteségfinanszírozás történt. Én személy szerint teljesen egyetértek azzal, hogy államnak ki kell vonulnia erről a piacról, túl nagy a verseny, soha nem jó tulajdonos az állam, és itt nincsenek olyan stratégiai célok sem, amelyek indokolnák maradását. Az is biztos, hogy a privatizációra korábban kedvezőbb lett volna a helyzet, de az, hogy ez teljesen elkésett-e már, illetve hogy mi lesz a Malév jövője, számomra is nyitott kérdés.
                         
                         Az egyetlen érdeklődő mögött újsághírek szerint részben a Wizz Air állhat, a hírt pedig megalapozni látszana az, hogy a Malév gyors eltűntetésével a legjobban alighanem Önök járnának. 
                         
                        Ez pusztán spekuláció.",,0
1499,5764,https://www.origo.hu/gazdasag/20160825-uzemszunet-a-nemzeti-mobilfizetesi-rendszerben-augusztus-28-an.html,gazdasag,www.origo.hu,Origo,2016.08.25. 12:10,Vasárnap este nem lehet mobillal autópálya-matricát venni,Nem lehet mobillal fizetni az autópálya-használatért és a parkolásért augusztus 28-án este 8 és fél 11 között.,"Karbantartás miatt nem lehet majd vásárlásokat indítani a Nemzeti Mobilfizetési Rendszerben, tájékoztat közleményében a Nemzeti Mobilfizetési Zrt. Így ezekben az órákban nem lehet majd mobillal e-matricát és HU-GO viszonylati jegyet venni az autópályákra,  illetve nem lehet majd mobillal fizetni a parkolásért (igaz, ez utóbbi csak néhány helyen okozhat nehézséget, mivel vasárnap szinte mindenhol ingyenes a parkolás). A Mobilfizetési Zrt. azt kéri a felhasználóktól, hogy az üzemszünet ideje alatt a parkolóautomatáknál, illetve autópályamatrica és HU-GO viszonylati jegy esetében a NÚSZ Zrt-nél, vagy annak viszonteladó partnereinél (például benzinkutak) vásárolják meg a szolgáltatásokat. A cég mindenkit arra figyelmeztet, hogy  a mobilfizetési rendszer karbantartása, üzemszünete nem indok a parkolás, az autópályamatrica, vagy a HU-GO viszonylati jegy megvásárlásának elmulasztására.  Aki jogosulatlanul használ autópályát vagy parkolóhelyet, azt az üzemszünettől függetlenül megbüntetik.","[""Nemzeti Mobilfizetési Rendszer""]",0
1576,6202,https://www.origo.hu/gazdasag/20111013-300-millio-forintos-nyereseggel-zarta-a-felevet-a-herendi-porcelanmanufaktura.html,gazdasag,www.origo.hu,MTI,2011.10.13. 10:31,Az idei első félévben háromszázmilliós nyereséget ért el a Herendi,"Hét százalékkal nőtt a Herendi Porcelánmanufaktúra Zrt. árbevétele az idei első félévben, adózás előtti nyeresége pedig meghaladta a 300 millió forintot.","Több, mint 300 millió forint adózás előtti nyereséggel zárta az idei első félévet a Herendi Porcelánmanufaktúra Zrt., ez 10 százalékos növekedés 2010 azonos időszakához képest - közölte Simon Attila vezérigazgató. A porcelánipari cég értékesítésből származó nettó árbevétele 7 százalékkal nőtt az első félévben éves összehasonlításban, a tervezettet pedig 11 százalékkal haladta meg. 2010-ben egyébként az elmúlt kilenc év legjobb eredményét érte el a cég. Adózás előtti nyeresége 679 millió forint volt, az üzleti tevékenység összes bevétele pedig  hat  százalékkal, 4,6 milliárd forintra nőtt. A Herendi Porcelánmanufaktúra Zrt. 900 dolgozót foglalkoztat, termékeit közel ötven országba exportálja. Legjelentősebb exportpiacaik között van az USA, Japán, Olaszország, Anglia, Oroszország és az arab térség országai. A 16 ezer különböző formából, és négyezer különböző mintából álló herendi termékkör a tavalyi évben naponta egy-egy új termékkel bővült.","[""céghírek"",""Herendi Porcelánmanufaktúra Rt.""]",0
430,5908,https://www.origo.hu/tudomany/20090430-extrem-modon-parzo-pokokat-filmeztek.html,tudomany,www.origo.hu,[origo],2009.04.30. 8:07,"Beleharap, átszúrja, majd megtermékenyíti - extrém módon párzó pókokat filmeztek","Bár a pókoknál gyakoriak a különleges szaporodási módok, egy nemrég felfedezett faj esetében ennél az állatcsoportnál eddig nem tapasztalt párzást figyeltek meg a kutatók. A hím párzószervével a potrohfalat átdöfködve termékenyíti meg a nőstényt, az ugyanis egyáltalán nem rendelkezik ivarnyílással, olvasható a brit Proceedings of the Royal Society B folyóirat legfrissebb számában.","Milan Rezac, a cseh Crop Research Institute kutatója 2008-ban írta le a fojtópókfélék (Dysderidae) családjába tartozó, Izraelben előforduló  Harpactea sadistica  fajt. Latin neve már sejtet valamit, párzás során ugyanis a hím először megfogja a nőstényt, beleharap, végül a tapogatólába végén elhelyezkedő tűhegyes párzószervével átszúrja a potrohfalát (akár tizenhatszor is), és a partner testüregébe üríti spermáit. Maga a döfködés látszólag nem okoz sérülést a nőstény számára, s általában néhány nappal később ismét készen állnak a párzásra.     A traumatikus inszeminálásnak nevezett folyamat egyik lehetséges magyarázata a spermakompetíció, a hímek versengése a nőstényekért, a sikeres párosodásért. Pókok esetében ennek eddig is több formáját ismerték, ilyen például a spermadugó, ami megakadályozza, hogy a párzást követően más hímek is megtermékenyítsék a nőstényt. Speciális formája, amikor a hím spontán elpusztul a párzás után, így saját maga képez ""dugót"". Maga a traumatikus inszeminálás több gerinctelen fajnál is előfordul, legtöbbet az ágyi poloskák esetében tanulmányozták, s ez az első alkalom, hogy pókszabásúaknál megfigyelték.      Pókoknál a párzás általában a tapogatólábak (pedipalpus) segítségével megy végbe, a hímek esetében ezen végtag lábfeje a spermiumok tárolására és átvitelére módosult. Párzás során a hím tapogatóival juttatja be a spermát a nőstény ivarnyílásán keresztül. Az ivarsejtek átmenetileg a nőstény ivarszervéhez kapcsolódó ondótartályban tárolódnak, s a megtermékenyítés közvetlenül a peterakás előtt történik. A nőstények gyakran több hímmel is párosodnak, ilyenkor az lesz a nyerő hím, amelyik legutoljára juttatta be spermiumait a nőstény testébe.     A potrohfal átszúrása révén a Harpactea sadistica hímjének lehetősége van direkt módon a petefészekhez juttatni a spermáját, és megtermékenyíteni a partnert. Így az a hím lesz az utódok apja, amelyik elsőként párosodik a nősténnyel. A faj nőstényeinél az ondótartályok vissza is fejlődtek, és nem alkalmasak a spermiumok tárolására. Könnyen elképzelhető, hogy idővel a nőstények alkalmazkodni fognak, ahogy azt az ágyi poloskák is tették. Ők ugyanis másodlagos ivarszerveket fejlesztettek, melyek a behatolás helyén képesek a hímivarsejteket tárolni, s az eredeti ivarnyílásukat csupán peterakásra használják. Molnár Orsolya","[""állatok párzása"",""pókok""]",2
196,7797,https://magyarnemzet.hu/sport/vb-helyett-vilagkupat-rendezunk-de-olimpiai-szamokban-8310705/,sport,magyarnemzet.hu,Magyar Nemzet,2020. június 29. hétfő 21:04,"Vb helyett világkupát rendezünk, de olimpiai számokban","A Nemzetközi Kajak-Kenu Szövetség vezetőtestülete megváltoztatta a júliusról szeptemberre halasztott szegedi gyorsasági világbajnokság státuszát, és a vb helyett – amelyen eredetileg az olimpiai programban nem szereplő számokban versenyeztek volna a sportolók – világkupa megszervezésére kérte fel a magyar szövetséget, ötkarikás számokkal.","Schmidt Gábor, a Magyar Kajak-Kenu Szövetség (MKKSZ) elnöke elmondta: a Nemzetközi Kajak-Kenu Szövetség (ICF) elnöksége azért döntött így, mert fontosnak tartja, hogy a sportágnak legyen idén egy olyan eseménye, amelyen a tokiói olimpiára és paralimpiára készülő versenyzők összemérhetik a tudásukat. A viadalra szeptember 24. és 27. között kerülhet sor a Maty-éren. – Mivel az MKKSZ a nem olimpiai számok világbajnokságának rendezésére nyert el pályázatot, és ehhez kapott állami támogatást, megkezdtük az egyeztetést az Emberi Erőforrások Minisztériumával és Szeged városával, hogy amennyiben lehetséges, a hozzájárulás a világkupaversenyre is érvényes legyen. Úgy véljük, a magyar válogatott versenyzőinek nagyon jó, ha idén is van mire készülniük, Magyarországnak pedig ugyancsak előnyös, ha újabb rangos viadalnak adhat otthont – fogalmazott az MKKSZ elnöke.","[""kajak-kenu"",""kajak-kenu vb"",""Magyar Kajak-Kenu Szövetség (MKKSZ)"",""Schmidt Gábor"",""szeged""]",1
2145,9863,https://www.origo.hu/gazdasag/20191212-varga-judit-a-szaktarca-torekszik-a-jogi-versenykepesseg-erositesere.html,gazdasag,www.origo.hu,MTI,2019.12.12. 13:48,Varga Judit: A szaktárca törekszik a jogi versenyképesség erősítésére,"Magyarország jogi versenyképességének további erősítésére törekszik az Igazságügyi Minisztérium (IM). Emellett azon dolgozik, hogy a hazai vállalkozások előremutató, innovatív, digitális változásokhoz alkalmazkodó modern polgárjogi szabályozás keretében működhessenek, az európai szabályozást követve, adott esetben annál is magasabb színvonalon – mondta Varga Judit igazságügyi miniszter csütörtökön a Munkaadók és Gyáriparosok Országos Szövetsége (MGYOSZ) csúcstalálkozóján, Budapesten.","Varga Judit igazságügyi miniszter előadásában kiemelte, hogy a szaktárca az elmúlt időszakban számos olyan intézkedést vezetett be, amely a versenyképesség növelését szolgálta. Példaként említette többek között azt, hogy  az állam a jövőben ingyenes céginformációs szolgáltatással segíti majd a vállalkozások működését.  A cégnyilvántartás fontosságára tekintettel fejlesztésére folyamatos figyelmet fordítanak. Emellett új cégtörvény megalkotásán dolgoznak, amelynek központi vezérgondolata, hogy az államnak a cégek alapításába és belső működésébe csak a legszükségesebb mértékig kell beleszólnia, azonban a jelenleginél hatékonyabban kell fellépnie a jogszabályellenesen működőkkel szemben. Figyelmet érdemel az is, hogy olyan általános ügyintézési portált hoznak létre, többek között cégügyeket lehet intézni – sorolta. Varga Judit elmondta, a cégbírósági munka területén biztosítani kívánják, hogy a speciális tudást igénylő cégformák ügyeit egy kijelölt cégbíróság intézze. A másik fontos változás azt célozza, hogy a cégbíróságnak az üzleti forgalom biztonsága fenntartásában játszott garanciális szerepe ne aprózódjon el a bejegyzési ügyek dömpingjében, hanem valós szerepét betöltve érdemi törvényességi felügyeleti kontrollt gyakoroljon. Ez úgy érhető el, ha a sematizálható ügyek intézésének munkaterhét a cégbíróságon belül a humánerőforrásról az informatikai rendszerre terhelik. A cégalapítás mellett kiemelt figyelmet kell fordítani a működő vállalkozások piacról történő kivezetésére is. A jelenleg hatályos, a csődeljárás és felszámolási eljárásról szóló törvény a miniszter szerint több szempontból is megérett az újratervezésre. Beszélt arról is, hogy nemrég  kihirdették a szerkezet-átalakítási eljárásokra vonatkozó 2019. évi európai parlamenti és tanácsi irányelvet,  amelynek átültetése a magyar jogba 2020 végén várható. Az irányelv lehetővé teszi a vállalkozásoknak, hogy a pénzügyi nehézségeiknek már a korai fázisában kezdeményezhessenek olyan bírósági eljárást, amelynek során a hitelezőkkel megállapodhatnak a tartozások visszafizetési feltételeinek az átdolgozásáról. A cégeljárási reformok azért is időszerűek, mert az idén nyáron hirdették ki azt az európai uniós irányelvet, amely a digitális eszközök és folyamatok társasági jog terén történő használatát kívánja ösztönözni – mutatott rá a miniszter. Ez alapján 2021 nyarától lehetővé kell tenni, hogy a cégalapításhoz szükséges minden lépés a digitális térben, elektronikusan valósulhasson meg anélkül, hogy az alapítóknak személyesen meg kellene jelenniük az eljáró jogi képviselő előtt. Egy másik fontos irányelv-átültetési feladat az Európai Parlament által elfogadott és kihirdetés előtt álló társasági jogi mobilitási irányelvvel lesz kapcsolatos, amely határokon átnyúló átalakulások, egyesülések és szétválások tekintetében módosítja a társasági jogi irányelvet – jegyezte meg Varga Judit. Kiemelte, hogy  Magyarország a digitalizációs fejlődés nyertese szeretne lenni,  ehhez kapcsolódóan az IM mielőbb ki kívánja dolgozni a digitális aláírásra, valamint az online térben történő ügyletkötésre vonatkozó új, korszerű szabályozást. Előadásában kitért arra is, hogy Magyarország aktívan támogatta az Európai Bizottság élére Ursula von der Leyen kinevezését, aki nyitott Közép-Európa irányába is. Az EU új bizottsági struktúrája jól tükrözi a regionális ambíciókat, és arra is enged következtetni, hogy a bizottság elnöke nyitott arra, hogy megértse és elfogadja a régió sajátosságait. Az uniós gazdasági terveket taglalva elmondta, hogy a kialakítandó, Európa iparáról szóló hosszú távú stratégia részét képezi majd az olyan kihívásokkal való szembenézés, mint a digitalizáció, amely az erős európai ipar kulcsa is egyben. Az új bizottságban két alelnök lesz e terület felelőse: a digitális korra felkészült Európáért felelős Margrethe Vestager mellett az emberközpontú gazdaságért felelős Valdis Dombrovskis. Szintén ők koordinálják a kis- és középvállalkozások (kkv) stratégiájával kapcsolatos munkát, amely többek között a kkv-k könnyebb finanszírozáshoz jutására is kiterjed. Az új kezdeményezések között van egy dedikált kkv alap létrehozása, amely a kkv-k első nyilvános szabályozott piaci – azaz tőzsdei – bevezetését hivatott elősegíteni. A kkv szektor támogatása magyar részről kiemelt kérdés – hangsúlyozta a miniszter.","[""Varga Judit"",""vállalkozás"",""cégvezetés"",""céginformáció""]",0
1652,6673,https://magyarnemzet.hu/gazdasag/mnb-nem-valtozott-az-alapkamat-es-a-kamatfolyoso-sem-6882626/,gazdasag,magyarnemzet.hu,,2019. április 30. kedd 14:28,MNB: Nem változott az alapkamat és a kamatfolyosó sem,"A piaci várakozásoknak megfelelően nem változtatott az alapkamat 0,90 százalékos szintjén keddi ülésén a monetáris tanács, és a kamatfolyosó sem változott.","A jegybanki alapkamat 2016. május 25. óta 0,90 százalékon áll. A legutóbbi, március 26-i kamatdöntő ülésen a piaci várakozásoknak megfelelően az alapkamat ugyan nem változott, de a kamatfolyosót és a kiszorítandó likviditást szűkítette a monetáris tanács.","[""alapkamat"",""kamatfolyosó"",""mnb"",""pénzügy""]",0
1163,3636,https://www.origo.hu/gazdasag/magyargazdasag/20070921-a-vilag-legnagyobb-futballedzoje-is-befektetett-a-fovarosi-arena-plazaba.html,gazdasag,www.origo.hu,Kun Mónika,2007.10.12. 15:12,Tele van az Aréna,"A világ egyik legismertebb futballedzője, Sir Alex Ferguson és néhány külföldi futballsztár által vezetett ingatlancég vette meg nemrégiben Budapesten, a volt Ügető helyén épülő Arena Plázát. Az áruház minden üzlete elkelt és október 30-án nyitja meg kapuit. Közvetlen busz- és metrójárat nincs, a vezetőség autós vásárlókat vár.","Minden üzlet elkelt a hónap végén megnyíló, meg a legnagyobb értékű magyarországi ingatlanügylet keretében gazdát cserélt Arena Plázában. A Budapest legnagyobb áruházát birtokló brit Active Asset Investment Management (aAIM) ingatlanalap - amelnyek tulajdonosai között sorakozik Sir Alex Ferguson, a Manchester United edzője, Ryan Giggs, a Manchester United balszélsője, illetve Frank Lampard és John Terry a Chelsea sztárjai is -csaknem 390 millió eurót fizetett az izraeli érdekeltségű Plaza Centersnek. A üzleti partnerek között ki kell még emelni Alan Smith nevét is. Aki még Manchester United-játékos évei alatt beszállt Fergusonnal az ingatlan vállalkozásokba. Jelenleg a Newcastle Unitednál focizik. A nagy futbailsták mellett található Sir David Frost, az ismert brit televíziós is, aki ugyancsak beletette minden pénzét a budapesti projektbe. Sir Alex Ferguson öt éve alapította társaival az aAIM ingatlanalapot, amelynek egyik célpontja Kelet-Közép-Európa. A brit cég tulajdonosai a budapesti Pláza mellett Lengyelországban és Csehországban is piacra léptek.  Az Arena Pláza 180 ezer négyzetméteres alapterületével Európa egyik legnagyobb szórakoztató és bevásárlóközpontja lesz - mondt az  [origo] -nak Szabó Enikő, a Cushman and Wakefield ingatlantanácsadó cég szóvivője, egyben az Aréna kiskereskedelmi üzletág vezetője ki. Sem busz-, sem metrójárat nem áll meg az Arénánál, így a gyalogos látogatók egy részéről vélhetően le kell mondaniuk.","[""Alex Ferguson"",""áruház"",""Aréna"",""Budapest Bank""]",0
2028,9008,https://www.origo.hu/gazdasag/20040303nemvaltozik.html,gazdasag,www.origo.hu,[origo],,Nem változik a lakáshitel-rendelet,"Nem bízták meg az Országos Lakás- és Építésügyi Hivatalt a lakáshitel-rendelet módosításának elkészítésével, így a korábbi információkkal ellentétben nem nő 5 millióról 8-10 millió forintra a használt lakásra felvehető hitelösszeg felső határa.","Két ponton módosulhat a lakáshitelek kamattámogatásáról szóló kormányrendelet - írja szerdai számában a Napi Gazdaság. A lap úgy értesült, hogy 5 millióról 8-10 millió forintra tervezik növelni a használt lakásra felvehető hitelösszeg felső határát. Az Országos Lakás- és Építésügyi Hivatalban az [origo] megkeresésére elmondták, hogy nincsen tudomásuk ilyen tartalmú döntésről, és a hivatal nem kapott felkérést a változtatás elkészítésére. Ha ugyanis módosulna a lakáshitel-rendelet, azt ennek a hivatalnak kellene előkészítenie.","[""devizapiac"",""ingatlanpiac"",""hitelösszeg"",""Országos Lakás- és Építésügyi Hivatal""]",0
342,2738,https://www.origo.hu/tudomany/20181014-jovore-lesz-fel-evszazada-lesz-az-elso-holdra-szallasnak.html,tudomany,www.origo.hu,Origo,2018.10.14. 14:42,A Holdra szállás témájában hirdettek pályázatot diákoknak ,"Jövőre lesz fél évszázada, hogy ember járt a Holdon, ebből az alkalmából pályázatot írt ki a Magyar Asztronautikai Társaság (MANT) általános és középiskolás diákok számára.","Magyar idő szerint 2019. július 21-én lesz fél évszázada, hogy az emberiség első esetben egy másik égitestre lépett - idézik fel a pályázati kiírásban a társaság honlapján. Neil Armstrong parancsnok és Edwin Aldrin holdkomp-pilóta, az amerikai Apollo-11 űrhajósai személyében először lépett ember a Hold felszínére. Az évfordulóhoz közeledve a MANT pályázatot írt ki, amelyben olyan kérdések feldolgozását várja a diákoktól, mint például milyen lehetett az égi szomszédunkat megjárt 12 űrhajósnak a Hold felszínén, milyen méréseket végeztek, honnan vannak a holdkőzeteink, milyen érvekkel lehet alátámasztani a kételkedők számára, hogy a Holdra szállás tényleg megtörtént vagy, hogy milyen lesz a következő Holdra szállás és miért nem járt 1972 ót ember a Holdon? A pályázatra lehet dolgozatot vagy akár novellát is írni, de a szabadon választható feladatok közt szerepel rajz, számítógépes grafika, poszter, bemutató, illetve rövid videó készítése. A kiírt témával kapcsolatban lehetséges internetes honlap, blog, vagy Facebook-oldal létrehozása, de a pályázók kitalálhatnak és leírhatnak kapcsolódó kísérletet vagy számítógépes programot is. A pályázaton nem csak egyénileg lehet indulni, azon 2-4 főből álló csapatok is részt vehetnek. A MANT által felkért szakértő zsűri három csoportban értékeli majd a beérkezett munkákat. A 10-14 éves korosztály három legjobbja értékes könyvjutalomban részesül. Az első öt legjobb pályamunkát beadó fiatal jutalma egy látogatás budapesti, űrtevékenységgel foglalkozó intézményben. A középiskolások (15-18 évesek) közül a legjobb eredményt elérő pályázó térítésmentesen vehet részt a 2019-es MANT Űrtáborban. A látássérült diákok munkáit külön értékeli a zsűri az ""Informatika a Látássérültekért"" Alapítvánnyal közösen. A látássérült pályázók közül a legjobb pályaművet benyújtó három fiatal egy exkluzív látogatáson vehet részt egy budapesti, űrtevékenységgel foglalkozó intézményben. A pályamunkák beadási határideje 2019. február 15. A pályázat pontos részleteiről a MANT honlapján tájékozódhatnak az érdeklődők. (Forrás: MTI)","[""Neil Armstrong"",""Edwin Aldrin"",""Apolló-program"",""Holdra szállás"",""Apolló-11"",""űrkutatás"",""Hold"",""asztronauta"",""pályázat"",""holdkőzet"",""űrverseny"",""asztronautika"",""NASA""]",2
1453,5456,https://www.origo.hu/gazdasag/hirek/hazaihirek/20050415500millio.html,gazdasag,www.origo.hu,MTI,2005.04.15. 13:11,500 millió fontos kötvényt bocsát ki Magyarország,"Az Államadósság Kezelő Központ (ÁKK) Rt. mandátumot adott a Citigroup és a Royal Bank of Scotland pénzintézeteknek 500 millió angol font összegű, fix kamatozású, 12 éves futamidejű kötvénykibocsátás megszervezésére - közölte az ÁKK pénteken.","Az Államadósság Kezelő Központ közleménye szerint a befolyó összeget a finanszírozási tervvel összhangban, a 2005-ben lejáró adósság finanszírozására használja fel. A kötvény kibocsátása és árazása április végén várható.","[""Magyarország"",""értékpapír"",""bank"",""kötvénykibocsátás"",""ÁKK"",""Citigroup"",""Royal Bank of Scotland""]",0
2119,9668,https://www.origo.hu/gazdasag/20040219tobbszaz.html,gazdasag,www.origo.hu,[origo],,Több százmilliós kiesést okoz a külföldi idősek ingyenes utazása,"Január 1-je óta az egész országban ingyen utazhatnak az uniós országokból hazánkba érkező nyugdíjasok. Ilyen kedvezmény egyetlen tagországban sem létezik. A tavaly év végén elfogadott, módosított kormányrendelet valamennyi szolgáltatónak évente több százmillió forintos bevételkiesést okoz - írja a Népszabadság.","A lap információi szerint a közlekedési társaságok hivatalosan nem tudtak a készülő módosításról, volt olyan cég, amely külföldi utastól értesült új kötelezettségéről. Eközben néhány közeli ország - például Németország és Ausztria - napilapjai már a hatálybalépés másnapján részletesen beszámoltak a külföldi turistákat érintő kedvező változásról. A hír érthetően nagy érdeklődést váltott ki külföldön, az uniós országokban ugyanis a nyugdíjasok nem kapnak ilyen kedvezményt. Korábban a magyarigazolvány is éreztette hatását, a hazai tömegközlekedési cégek évente tízezrekkel több 65 éven felüli utast szállítottak ingyen. Az uniós országok bevonása tovább növeli a cégek terheit, s a szolgáltatók úgy tudják, a gazdasági tárca nem készül kompenzálásra.  A BKV-nál úgy kalkulálnak, 6-7 százalékkal emelkedhet az ingyen utazók száma. Ennek költsége már az idén elérheti a negyedmilliárd forintot - tudta meg a Népszabadság Luca Mihálytól, a BKV Rt. jegy- és bérletértékesítési főosztályvezetőjétől. A pluszkiadás megjelenésével két lépcsőben számolnak. Májusig százharmincmillió forint körüli lehet a jelenlegi tagországokból érkező nyugdíjasok utaztatási költsége, a tíz új ország belépése azonban tovább növeli a terheket. Különösen azért, mert ezekből az országokból egyébként is sok turista érkezik hazánkba. A kedvezmény kiterjesztése miatt jelentős bevételkieséssel számol a MÁV is, amelynek a magyarigazolványokkal utazó nyugdíjasok eddig is évente nyolcvan-százmillió forintos pluszköltséget jelentettek. Bár az ingyenesség csak a belföldről induló és érkező külföldi nyugdíjasokra vonatkozik, a vasúttársaság a turisztikai szezonban így is jelentős pluszköltségre készül. Óvatosan úgy kalkulálnak, hogy a huszonnégy uniós tagországból évente csaknem húszezer kedvezményezett utas érkezik.","[""devizapiac"",""tömegközlekedés"",""bevételkiesés"",""BKV"",""Népszabadság""]",0
56,2727,https://magyarnemzet.hu/sport/a-bokszolo-budai-vivien-magabiztos-gyozelemmel-nyolc-kozott-az-europa-jatekokon-7053998/,sport,magyarnemzet.hu,,2019. június 24. hétfő 19:32,A bokszoló Budai Vivien magabiztos győzelemmel nyolc között az Európa Játékokon,"A 69 kilogrammban szereplő Budai Vivien meggyőző teljesítménnyel pontozásos győzelmet aratott hétfőn, a minszki Európa Játékok női ökölvívótornáján, és bejutott a legjobb nyolc közé.","A 20 éves magyar sportoló hétfői bemutatkozása előtt nem lehetett tudni, hogy mire lesz képes az azeri Marijam Jabrajilova ellen, a két öklöző ugyanis korábban még nem találkozott egymással. A meccs első percében aztán egyértelművé vált, hogy nem kapott legyőzhetetlen ellenfelet Budai. Az azeri nem erőltette a támadásokat, inkább végig riválisára várt, ám amikor Budai megindult, nem tudott mit kezdeni vele. Az első két menetben nagy fölényben volt a magyar sportoló, sokkal többet talált ellenfelénél, és egyértelműen az történt a ringben, amit ő akart. A harmadikban aztán kicsit nagyobb sebességre kapcsolt Jabrajilova, de ekkor sem volt igazán átütő, Budai Vivien pedig rendre jó ütemben indított és talált. A magyar fölénye a pontozásban csak részben köszönt vissza, az ötből ugyanis négyen őt látták győztesnek, az amerikai pontozó viszont az azerit. Ez utóbbi „véleménye” azonban nem számított ezúttal, Budai megnyerte a meccset. „Nem ismertem eddig, persze videóztunk róla, s láttuk, hogy hozzám hasonlóan inkább kontrás, ezért döntöttünk úgy, hogy én kezdeményezzek. Az elején izgultam, de aztán már jól ment, a bal horog, jobb egyenes kombinációkat nem tudta védeni” – nyilatkozta boldogan az MTI-nek Budai, aki a szerdai negyeddöntőben a kétszeres világbajnoki bronzérmes Nadine Apetzcel csap majd össze az elődöntőért és az éremért. Hétfőn még egy magyar, Virbán Martin lép kötelek közé a brit Galal Yafai ellen az 52 kilogrammosok nyolcaddöntőjében.","[""Budai Vivien"",""Európa játékok"",""nők"",""ökölvívás""]",1
1170,3679,https://www.origo.hu/gazdasag/vilaggazdasag/20080906-imf-gyenge-deviza-inflacio-es-csokkeno-valutatartalek-miatt-segitseg-pakisztannak.html,gazdasag,www.origo.hu,[origo],2008.09.06. 16:24,Segítene az IMF a pakisztáni gazdaságnak,"Pakisztánnak külföldi tőkeinjekcióra van szüksége, hogy aggasztó gazdasági helyzetéből kimásszon - írja a BBC honlapja a Nemzetközi Valutaalap (IMF) egy vezetőjére hivatkozva.","Mohsin Khan elmondta, hogy Pakisztán nem nyújtott be kérelmet az IMF-hez kérelmet pénzügyi segítségért, de néhány szakértő szerint a pénzügyi krízis csak így lenne orvosolható. A rúpia esése, az elszabaduló infláció és a csökkenő valutatartalékok miatt ugyanis egyre tarthatatlanabb a pakisztáni gazdaság helyzete. A rúpia a dollárral szemben rekord mértékűre gyengült, miközben az ország valutatartaléka tíz hónap alatt 16,5 milliárdról 9,38 milliárd dollárra apadt. A megnövekedett költségű olajimport nemcsak a valutatartalékot emészti rohamosan, hanem inflációs spirálba is kergette az országot, így jelenleg 25 százalékos a pénzromlás Pakisztánban. Mindezek mellett a Musarraf-éra elején mutatott dinamikus növekedésnek már nyoma sincs, hiszen az GDP növekedése idén hatéves negatív rekordot dönthet.  Aszif Ali Zardari újonnan megválasztott pakisztáni elnök programjának egyik alappillére a gazdasági stabilitás megteremtése. Az elmúlt 18 hónapban folyamatosan romló pénzügyi helyzet az egyik fő oka volt Pervez Musarraf elnöki székből való távozásának. A törékeny pakisztáni koalíció kormánya most minden lehetőséget bevet, hogy bizalmat teremtsen a gazdaságban. Jelenleg egymilliárd dollár kölcsönért fordultak a Világbankhoz és az Ázsiai fejlesztési Bankhoz. A kormány Szaúd-Arábiával is tárgyal az 5,9 milliárd dollárnyi olajtartozás átütemezéséről. A nemzetközi szakértők valószínűsítik, hogy Iszlamabadból az IMF-et is meg fogják keresni egy lehetséges hitelmegállapodás ügyében. Az IMF azonban hitelezését valószínűleg a kormány kiadásainak csökkentéséhez és erre vállalt garanciákhoz köti, ami népszerűtlen intézkedéseket eredményezhet. Másrészt viszont az IMF hitelezését nem valószínűsíti, hogy az Egyesült Államok magától is jelentős anyagi forrásokkal hajlandó támogatni térségbeli kulcsszövetségesét. Az IMF bátorítja a pakisztáni kormányt arra, hogy legyen elkötelezett az ország pénzügyi helyzetének javítására, privatizáljon és vonjon be tőkét a nemzetközi piacokról. Yang-Myung Hang, a Lehman Brothers elemzője szerint ""úgy tűnik, hogy a kormány nem lép fel egységesen, ez pedig nehezíti az aktív fellépést a valutatartalék fogyása ellen.""","[""Pakisztán"",""deviza"",""infláció"",""devizapiac"",""IMF"",""BBC""]",0
461,6901,https://www.origo.hu/tudomany/20040927megkezdodhet.html,tudomany,www.origo.hu,[origo],2004.09.29. 17:45,Sikerült a SpaceShipOne űrugrása,"Egy lépéssel közelebb került az ""Ansari X"" díjhoz az első, kizárólag magántőkéből fejlesztett űrjármű: ma délután sikerrel hajtotta végre a 10 millió USA-dolláros díj megszerzéséért induló első hivatalos útját.","Friss információk Közép-európai idő szerint 16.11-kor a White Knight (Fehér Lovag) nevű sugárhajtóműves hordozórepülőgép hasához rögzítve, Mike Melvill pilótával a fedélzetén a SpaceShipOne sikerrel startolt a kaliforniai Mojave-sivatagból. A pirkadati szél miatt aggódtak a szervezők, a széllökések a hordozórepülőgép, illetve a SpaceShipOne visszatértekor okozhattak volna problémát, ám a nap felkeltével a szél elcsendesült. A White Knight közel egy óra alatt mintegy 15 km-es magasságba emelkedett, majd 17.10-kor lekapcsolódott róla az űrjármű. A rakétahajtómű bekapcsolát követő 50. másodpercben a gép váratlanul forogni kezdett hosszanti tengelye körül. ""Hogy szerepelt-e a tervben a pörgés? Szívesen mondanám, hogy igen, de nem lenne igaz. Abban a percben rendkívül sok mindenre kell figyelni. Valószínűleg túl hamar indítottam be valamit"" - magyarázta a visszatérés után Melvill. A földi repülésirányító tanácsára a tervezettnél 11 másodperccel hamarabb Melvill állította le a rakétahajtóművet, és a forgás megszűnt. A SpaceShipOne elérte az Ansari-X díj megszerzéséhez szükséges 300 ezer láb (megközelítőleg 100 km-es) magasságot, majd vitorlázó repüléssel 17.34-kor landolt a sivatagban. Korábbi információk Mérföldkő lehet az űrhajózás történetében az a napokban történt megállapodás, amely szerint a világűr hivatalos határát elsőként átlépő magánűrhajó, a SpaceShipOne alapján megkezdődhet a magánűrhajók sorozatgyártása. Sir Richard Branson, a Virgin Group multinacionális óriáscég feje e hét elején jelentette be megállapodását a Mojave Aerospace Ventures-szel (MAV), amelynek értelmében cége licencjogot szerez a világűr hivatalos határát 2004. június 21-én elsőként átszelő magánűrhajó, a SpaceShipOne gyártási technológiájára. A 21 millió USA-dollár értékű megállapodás úttörő jelentőségű lehet az űrturizmus kibontakozásában, és minden bizonnyal gyümölcsöző üzletet jelent majd a Virgin űrutazási leányvállalatának, a Virgin Galacticnek. A cég a tervek szerint 100 millió USA-dollárt fektet be az űrhajók új generációjának létrehozásába, az egyelőre az űrugráson alapuló űrturizmus megvalósításába. Az elkövetkezendő öt év során mintegy 3000 űrturista felkészítését tervezik. Egy-egy űrutazást a repülést megelőző háromnapos kiképzéssel együtt legalább 190 ezer dolláros áron kínálnak majd. Első az elsők között A SpaceShipOne szeptember 29-i repülést október 4-én követi egy újabb. (Az X-Prize alapítvány - amely 10 millió USA-dollár jutalmat ígér az első nem állami pénzből épített űrhajó elkészítőjének - által kiírt szabályok szerint a kísérlet akkor lesz sikeres, ha az űrhajó legalább 100 km-es magasságba, a ""világűr hivatalos határáig"" tud emelkedni, s ezt a teljesítményt 14 napon belül képes megismételni. A repülés során három, legalább 188 cm magas és 90 kg tömegű felnőtt embernek megfelelő tömeget kell szállítani. Minden egyes repülésen legalább egy utasnak kell lennie az ""űrhajóban"", a másik két utas ballaszttal helyettesíthető.) Mint arról korábban beszámoltunk, ez év június 21-én a SpaceShipOne már elérte a világűr hivatalos határának számító 100 km-es magasságot. Az eseményt teljes sikerként értékelték a fejlesztők, ám egy ""apró szépséghiba"" mégis adódott: a rakétahajtóművével éppen felfelé kapaszkodó gépen egy kulcsfontosságú repülésirányító rendszerben meghibásodás történt. A 62 éves pilóta, Mike Melvill gyorsan üzembe helyezte a tartalék rendszert, ám mire a pályát stabilizálták, a gép már 90 fokkal eltért a tervezett iránytól, és az előre kijelölt helytől kb. 35 kilométerre lépett be ismét a sűrűbb atmoszférába. A váratlan probléma 9 kilométeres magasságveszteségbe került, így a SpaceShipOne épphogy súrolta a világűr hivatalos határát. Az egyik verzió szerint maga Burt Rutan is a SpaceShipOne fedélzetén lehetett volna a szerdai repülésen, ám a szervezők úgy döntöttek, az ő helyét is a repülés dokumentálására szükséges felszerelés foglalja majd el. Az űrhajó tehát a korábbi terveknek megfelelően egyetlen emberként a pilótát szállítja majd, a további két előírt utast ballaszttal helyettesítik.","[""világűr"",""űrugrás"",""magánűrhajó"",""űrjármű"",""SpaceShipOne"",""Ansari X""]",2
1477,5607,https://www.origo.hu/gazdasag/magyargazdasag/20080417-ujpest-utat-szeretne-a-megyeri-hid-melle.html,gazdasag,www.origo.hu,Kun Mónika,2008.04.20. 10:52,Hazavághatja a környék forgalmát az M0-ás látványhídja,"A nyár végén vehetik birtokba az autósok az M0-ás körgyűrű Megyeri (közismertebb nevén Chuck Norris) hídját, a várható óriási dugók miatt tágabb környzete forgalmára gyakokorolt hatásainak megítélése azonban legalábbis ellentmondásos - Újpest lakosságának öröme mindenesetre mérsékeltnek tűnik. Dercze Tamás polgármester szerint a várható dugók enyhítése érdekében a mellékutcákból kitiltják a teherautó-forgalmat és egy elkerülő útra számítanak a Duna partján. Az út az [origo] információi szerint 3-4 milliárd forintba kerülne, a főváros azonban egyelőre nem tervezi az építését.","Még át sem adták, máris heves vitákat kavar az ország leghosszabb - és egyben legdrágább - hídja, a Megyeri híd. Az évek óta várt átkelőt az ott élők szerint hatástanulmány nélkül építették, így  nem készültek fel a szakemberek az óriási forgalomra. Augusztustól csúcsidőben megállhat az élet a főváros IV. kerületében - mondta az [origo]-nak Dercze Tamás, Újpest polgármestere.  Más szakvélemények szerint a Budakalászt és Újpestet összekötő híd okozhat ugyan forgalomnövekedést Újpesten, de csaknem felére csökkentheti a jelenleg zsúfolt Árpád híd forgalmát, és a Hungária körgyűrűn autózóknak sem kell folyamatos dugóra számítani. Újpest elkerülő utat akar Dercze Tamás szerint az átadás után feszült közlekedési helyzettel kell szembenézni, számításaik szerint az északi oldalon lévő forgalom mintegy 60 százaléka ugyanis átterelődik majd a kerület útjaira. Ugyanakkor a híd átadása után nemsokkal kezdődik a Margit híd felújítása, ami tovább nő az áthaladó autósok számát. A kerület ezért radikális forgalomkorlátozásokra készül, a mellékutcákból jó eséllyel kitiltják a teherautókat és a főutakon is lehetnek egyirányúsítások. Korlátozás várható az áruszállításban is, hiszen ha csak a reggeli órákban rakodnak, akkor kevesebb dugót okozhatnak majd a teherautók. A polgármester úgy látja, hogy a megoldás egy elkerülő út építése lenne, s erre már helyet is talált. A Duna partján van egy beépítetlen terület, ahol kétszer egysávos utat lehetne kialakítani, ami a Váci útba torkolhat. Az [origo] információi szerint az út építése 3-4 milliárd forintba kerülne, azonban még tanulmányok sem készültek. Így az idén biztosan nem kezdődik meg az építése. A hatóság szerint készült hatástanulmány Minden autópálya és főút építési engedélyezése előtt komoly hatásvizsgálat és környezetvédelmi tanulmány készül - magyarázta Szilasi László. A Nemzeti Infrastruktúra Fejlesztő Zrt.koordinációs vezetője elmondta, hogy így történt a Megyeri híd esetében is. Sőt Budakalászon is azért épül elkerülő út, mert a hatástanulmányok szerint ott is nőhet a forgalom.  A forgalom növekedéssel - átmenetileg legalábbis biztosan - számolnia kell Újpestnek is, hiszen a tervezés óta is jelentősen többen ültek át autóba. A Margit híd felújítása miatt pedig várhatóan erre a hídra terelődik majd az ottani forgalom egy része. E problémát megoldását szerinte azonban a főváros vezetésének kell megtalálnia.","[""Chuck Norris"",""Dercze Tamás"",""Megyer"",""devizapiac"",""Megyeri híd"",""dugó"",""M0-ás körgyűrű"",""Újpest"",""Duna""]",0
1457,5466,https://www.origo.hu/gazdasag/hirek/vallalatihirek/20040212vesztesegbe.html,gazdasag,www.origo.hu,[origo],,Veszteségbe fordult a Synergon tavaly,"A Synergon Informatika Rt.-nek tavaly 1,395 milliárd forint adózás utáni vesztesége volt, szemben az egy évvel korábbi 26,837 millió forint nyereséggel, közölte a társaság a Budapesti Értéktőzsde honlapján csütörtökön.","A konszolidált, nem auditált, a nemzetközi pénzügyi jelentési szabvány (IFRS) szerint készült eredménykimutatás alapján a társaság tavalyi értékesítési árbevétele 19,877 milliárd forint volt, ami gyakorlatilag megegyezik a 2002. évivel. A Synergon a veszteséget részben azzal magyarázza, hogy 5 százalékkal csökkent a nettó fedezet, ugyanakkor 17 százalékkal nőttek a cég egyéb működési költségei, így 2003-ban üzemi szinten 904 millió forint veszteséget könyvelt el, szemben a 2002. évi 100 millió forint nyereséggel. Az adózás utáni veszteséget növelte az is, hogy a cégcsoport a folyamatban lévő adóigazgatási eljárás várható kötelezettségeire való tekintettel tavaly 510 millió forint rendkívüli veszteséget számolt el.","[""tőzsde"",""adózás"",""devizapiac"",""nyereség"",""Synergon Informatika Nyrt."",""Synergon Informatika Rt."",""BÉT"",""Synergon""]",0
565,10274,https://index.hu/tudomany/2009/08/10/repulo_beka_es_meg_349_uj_faj_a_himalajan/,tudomany,index.hu,Index,2009.08.10. 12:08,Repülő béka és még 349 új faj a Himaláján,"Háromszázötven új fajt találtak az elmúlt tíz évben a Himalája keleti részén, amelyeket a WWF állatvédő szervezet szerint máris veszélyeztet a klímaváltozás.","A WWF-jelentés szerint a Himalája keleti felén az elmúlt évtizedben 244-féle új növényt, 16-féle új kétéltűt, 14-féle halat, kétféle madarat, két új emlőst és legalább hatvan új gerinctelen állatot fedeztek fel. 
                         
                         „Az izgalmas felfedezéssor megmutatta, valójában milyen keveset tudunk a minket körülvevő világról. A keleti Himalája térsége különösen csodálatos, biológiailag az egyik legváltozatosabb területe a bolygónak. Sajnos ezt a területet fenyegeti legjobban a klímaváltozás a gleccserek gyors visszavonulása miatt” -  mondta  Mark Wright, a WWF tudományos tanácsadója a Telegraphnak. A háromszázötven új faj között van a világ legrégebbi gombája, egy fényes, zöld béka (Rhacophorus suffry), ami vörös evezőlábait széttárva siklik a levegőben, illetve egy apró muntyákszarvas is, ami a világ legrégebb óta létező és legkisebb szarvasfaja. Utóbbiról a tudósok eredetileg azt hitték, hogy egy másik faj fiatal egyede, de a DNS-vizsgálat megerősítette, hogy a világosbarna állat egy eddig nem ismert faj képviselője.  A felfedezéseket északkelet-Indiában, Bhután, Burma, Nepál és Tibet területén tették.",,2
838,1500,https://www.origo.hu/gazdasag/bank-archivum/20070319jobefektetes.html,gazdasag,www.origo.hu,[origo],2007.03.20. 7:30,N�zze meg nyugd�jp�nzt�ra hozam�t!,"Az infl�ci�n�l j�val magasabb hozamot �rtek el tavaly �s az ut�bbi �t �veben az �nk�ntes �s a k�telez��mag�n-nyugd�jp�nzt�rak.�A kis tagl�tsz�m� p�nzt�rak t�bbnyire jobban gazdag�tott�k tagjaikat, �m a nagyok k�z�l az�OTP Bank, az ING �s az Aegon�p�nzt�rai is sz�p eredm�nyt tudtak felmutatni.","A P�nz�gyi Szervezetek �llami Fel�gyelete nyilv�noss�gra hozta a �mag�n-nyugd�jp�nzt�rak, valamint az �nk�ntes nyugd�jp�nzt�rak tavalyi brutt� �s nett�, valamint a 2002-2006-os �vekre vonatkoz� nett�, �tlagos �ves hozamait. A p�nz�gyi hat�s�g 18 mag�nnyugd�jp�nzt�r �s 68 �nk�ntes nyugd�jp�nzt�r adatait k�z�lte. Egy �vvel kor�bban m�g 19 mag�nngyugd�p�nzt�r �s 74 �nk�ntes nyugd�jp�nzt�r hozamair�l sz�molt be a fel�gyelet. Az infl�ci�n�l j�val magasabb hozamot �rtek el tavaly �s az ut�bbi �t �veben az �nk�ntes �s a k�telez��mag�n-nyugd�jp�nzt�rak. M�g a fogyaszt�i �rak az el�z� esztend�ben 3,9 sz�zal�kkal, az ut�bbi �t �vben pedig, a fel�gyelet sz�m�t�sai szerint �tlagosan 5,15 sz�zal�kkal emelkedtek, addig a p�nzt�rak jelent�s r�sze 10 sz�zal�k k�r�li hozamot �rt el az el�z� �s az ut�bbi �t �v �tlag�ban is. A legmagasabb hozamokat mind a mag�n-nyugd�jp�nzt�rak, mind az �nk�ntes p�nzt�rak k�z�l az alacsonyabb tagl�tsz�m� p�nzt�rak produk�lt�k. J� hozamokat tudott produk�lni azonban n�h�ny nagyobb m�ret�, bankhoz, vagy biztos�t�hoz k�t�d� p�nzt�r is. Az adatokb�l azonban az olvashat� ki, hogy nem garant�lja az �tlag feletti hozamot az, ha egy nyugd�jp�nzt�r egy neves p�nz�gyi szolg�ltat� �rdekelts�g�be tartozik. Tavaly az AXA Nyugd�jp�nzt�r �rte el a legmagasabb hozamot a t�rsadalombiztos�t�si mag�n-nyugd�jp�nzt�rak k�z�l, a fel�gyelet �ltal gy�jt�tt �s k�zz�tett adatok alapj�n . A p�nzt�r brutt� hozama 11,71 sz�zal�k, nett� hozama 10,38 sz�zal�k volt. A m�sodik legjobb hozamot az �let�t Els� Orsz�gos Nyugd�jp�nzt�r produk�lta, melynek 10,33 sz�zal�k brutt� �s 10,07 sz�zal�k nett� hozama alakult ki.  A harmadik �s negyedik legnagyobb hozamot tavaly Dimenzi� Mag�nnyugd�jp�nzt�r �s a Honv�d �nk�ntes �s Mag�nnyugd�jp�nzt�r termelte az el�z� esztend�ben. A Dimenzi� brutt� 10,26 sz�zal�k �s nett� 9,96 sz�zal�k hozamot �rt el, a honv�ds�gi kassza pedig brutt� 9,36 sz�zal�k �s nett� 9,08 sz�zal�k hozamot produk�lt. A nagy tagl�tsz�m� �nk�ntes nyugd�jp�nzt�rak k�z�l a legjobb eredm�nyt, 9,23 sz�zal�k brutt� �s 8,44 sz�zal�k nett� hozamot az OTP �nk�ntes Nyugd�jp�nzt�r �rt el. A nagyok k�z�l az eredm�nyesebbek k�z� tartozott m�g az ING Mag�nnyugd�jp�nzt�r is, mely 9,04 sz�zal�k brutt� �s 8,05 sz�zal�k nett� hozamot �rt el. Tavaly a legalacsonyabb hozamot a Budapest Orsz�gos K�telez� Mag�nnyugd�jp�nzt�r produk�lta. A p�nzt�r brutt� hozama 7,28 sz�zal�k, nett� hozama 6,33 sz�zal�k volt. A m�sodik legalacsonyabb hozamot, brutt� 7,44 sz�zal�kot, nett� 6,33 sz�zal�kot pedig az Uniqa �s Egyes�lt K�zszolg�lati Nyugd�jp�nzt�r produk�lta. A mag�nnyugd�jp�nzt�rak hozamai Forr�s: PSZ�F �t �v �tlag�t tekintve a legmagasabb hozamot a Dimenzi� Mag�nnyugd�jp�nzt�r �rte el �vi nett� 10,53 sz�zal�kkal. A m�sodik legjobb hozamot a �let�t Els� Orsz�gos Nyugd�jp�nzt�r termelte a kezelt vagyon �tlagosan �vi nett� 10,48 sz�zal�kos gyarap�t�s�val. �tlagosan �vi 10,15 sz�zal�kos nett� �tlaghozamot produk�lt a Honv�d �nk�ntes �s Mag�nnyugd�jp�nzt�r az ut�bbi �t �vben. A Vasutas Nyugd�jp�nzt�r �vi nett� hozama pedig 10,02 sz�zal�k volt.  M�g az �t �v �tlag�ban a leggyeng�bb eredm�nyt felmutat� Uniqa �s Egyes�lt K�zszolg�lati Nyugd�jp�nzt�r 6,77 sz�zal�kos nett� �tlaghozama is 1,54 sz�zal�kkal nagyobb volt az id�szak 5,15 sz�zal�kot kitev� �tlagos infl�ci�j�n�l. A p�nzt�rak viszont tavaly gyakran alacsonyabb hozamot �rtek el, mint az �ltaluk meghat�rozott befektet�si portfoli�, aminek hozam�hoz viszony�tj�k eredm�nyeiket.","[""infláció"",""bank"",""nyugdíjpénztár"",""önkéntes pénztárak"",""Aegon"",""OTP Bank"",""ING""]",0
999,2556,https://aktiv.origo.hu/gazdasag/20181003-hatalmas-penzbirsagot-kapott-fan-pingping.html,gazdasag,aktiv.origo.hu,Origo,2018.10.03. 12:10,Ez a filmcsillag adócsalás miatt kapott hatalmas pénzbírságot ,"Több százmillió jüan pénzbüntetést kapott az egyik legnépszerűbb kínai filmsztár, Fan Ping-ping adóelkerülés és más szabálysértések miatt – számolt be róla a BBC News.","A számos hollywoodi filmben, köztük a Vasember 3. és az X-Men: Az eljövendő múlt napjaiban is szereplő  színésznő három hónappal ezelőtt tűnt el a nyilvánosság elől.  A South China Morning Post napilap szerint a színésznőt két hete engedték ki házi őrizetéből, azóta Pekingbe szállították a további nyomozás idejére. A kínai hatóságok a közelmúltban kezdtek el nyomozni olyan hírességek után, akik gyaníthatóan nem valós bevételeik után adóztak. Néhány filmsztár esetében felmerült, hogy munkáinál két szerződést kötöttek, az egyik tüntette fel a valódi bevételüket, de egy másikat nyújtottak be a hatóságoknak, amely kisebb összegről szólt, így elkerülve a nagyobb adó kifizetését. A színésznőt és az általa irányított cégeket most 883 millió jüan (36 milliárd forint) befizetésére kötelezték az elmaradt adók, bírságok és büntetések rendezésére. A filmcsillag közösségi oldalán, a Weibón kért elnézést:  Az utóbbi időben soha nem érzett fájdalmat élek át. Annyira szégyellem magam azért, amit tettem. Őszintén bocsánatot kérek mindenkitől."" Fan ügynökét a rendőrség őrizetbe vette a vizsgálat idejére. A színésznő stúdiója korábban azt közölte, hogy Fan sohasem írt alá kettős szerződést. A 37 éves színésznő hirtelen eltűnése nagy riadalmat keltett rajongói körében. A közösségi médián számos elmélet keringett arról, hogy mi történhetett vele, illetve arról, hogy esetleg letartóztatták. Fan Kína egyik legbefolyásosabb híressége, tavaly ő vezette a kínai celebek listáját  300 millió jüanos (12 milliárd forintos) bevétellel. A színésznő a tavalyi cannes-i filmfesztivál nemzetközi zsűrijében is helyet kapott. A színésznőt 62 millióan követik közösségi oldalain.","[""Fan Ping-ping"",""Kína"",""adócsalás"",""büntetés""]",0
111,4709,https://magyarnemzet.hu/sport/kozma-dominik-hetedik-200-meter-gyorson-7145531/,sport,magyarnemzet.hu,,2019. július 23. kedd 13:55,Kozma Dominik hetedik 200 méter gyorson,"Kozma Dominik hetedik helyen végzett 200 méter gyorson a kvangdzsui vizes világbajnokság úszóversenyeinek második, keddi napján.","A 28 éves magyar versenyző – aki két évvel ezelőtt hatodik volt ebben a számban a Duna Arénában – az előfutamból a nyolcadik helyen jutott tovább 1:46.55 perces eredménnyel, majd az eldöntőben javított, 1:45.57-es ideje hatodik volt a mezőnyben, azaz a 7-es pályát kapta. A rajt után Kozma nagyon bekezdett, előbb a harmadik, majd fél távnál negyedik helyen fordult. A favoritok ugyanakkor ekkor kezdték meg a hajrát, s az utolsó ötvenhez érve a magyar úszó hatodik helyre esett vissza, végül pedig nyolcadikként csapott a célba 1:45.90 perces idővel. Elsőre úgy tűnt, a számot a litván Danas Rapsys nyerte a kínai Szun Jang előtt, de a győztest kizárták, a közönség nem kínai része pedig hangosan fejezte ki nemtetszését. Az immár 11-szeres világbajnok Szun eddig sem volt közönségkedvenc doppingbotrányai miatt, most viszont még inkább negatív figurája lett a világbajnokságnak. Rapsys kizárása miatt Kozma egy helyet előrelépve hetedik lett. „Ezt elrontottam, nem úsztam annyira nyugodtan százötvenig, mint amennyire szerettem volna. Pedig a harmadik ötvennél még mondtam is magamnak, hogy van még idő, de elforgácsoltam magam. Nem sikerült azt a hosszútempós, erős úszást hozni, amit tudok. Legközelebb nem fordul elő, olimpiai döntőre ez is jó” – nyilatkozta Kozma. Később kiderült, a litván versenyzőt rossz rajt – mozgott az indítás pillanatában – miatt diszkvalifikálták. Az eredményhirdetést követően a holtversenyben harmadik brit Duncan Scott nem fogott kezet és nem állt oda a közös fotóra a győztessel, ezzel csatlakozott azokhoz, akik tiltakoznak Szun világbajnoki jelenléte miatt. 200 m gyors, világbajnok: Szun Jang (Kína) 1:44.93 perc 
2. Macumoto Kacuhiro (Japán) 1:45.22 
3. Martin Maljutyin (Oroszország) 1:45.63 
…7. KOZMA DOMINIK 1:45.90","[""Kozma Dominik"",""úszás"",""vb"",""vizes vb""]",1
2155,9922,https://aktiv.origo.hu/gazdasag/ado/vallalkozoiadok/20041129decemberben.html,gazdasag,aktiv.origo.hu,[origo],2004.11.29. 13:23,Decemberben vehetik át a chipkártyát az elektronikusan adózók,"A jövő év elejétől  több mint  háromszorosára nő azon adózók száma, akik  interneten, elektronikus aláírással hitelesítve teljesíti k az adóhatóság felé  bevallási és adatszolgáltatási kötelezettség üket . Az APEH decemberben adja át  az  új eBEV-es ügyfeleinek a z elektronikus adózáshoz  szükséges chipkártyát illetve a kártyaolvasót  - áll az adóhatóság tájékoztatójában .","Az eBEV rendszer az idei évben idult útjára az adózók és az APEH osztatlan megelégedésére. Ennek oka, hogy az elektronikus bevallás egyszerű, gyors, biztonságos és hiteles. A bevallási nyomtatványok az APEH internetes honlapjáról tölthetők le. A kitöltött és ellenőrzött bevallásokat, adatszolgáltatásokat az adózók által meghatalmazott - és az adóhatóságnál regisztrált - képviselők hitelesítik az elektronikus aláírásukkal, ezt követően - a nyilvános, mindenütt rendelkezésre álló internetes hálózaton - titkosítva küldik be az APEH-hoz. Az elektronikus adóbevalláshoz szükség van azonban egy chipkártyára és úgynevezett kártyaolvasóra, amelyet az adóhatóság bocsát az érintettek rendelkezésére. Ezek hiányában az adóbevallás elektronikus továbbítására nem kerülhet sor. Az eBEV rendszerben jelenleg közel 3000 adózó teljesíti a bevallási és adatszolgálati kötelezettségét elektronikus úton. Az adózók körülbelül egy százalék kitevő elektronikus adózók adják az összes adóteljesítmény kétharmadát, és a nettó pénzforgalom több mint felét. Január 1-jétől az eddigi közel 3000 adózó helyett már több mint 10 ezer adózó tartozik majd az eBEV-körbe. Az eBEV-es társas vállalkozások a teljes adózói kör nettó pénzforgalmának több mint a felét képviselik a jövőben. Az APEH kimutatása szerint az idei évben februártól október végéig 116 ezer bevallást és 4 ezernél több adatszolgáltatást nyújtottak be az eBEV-es adózók. A 25 ezer darab havi áfabevallás és a 32 ezer önellenőrzési és pótló bevallás kiemelkedik a sorból. Az adózók rendkívül elágedetettel az új módszerrel, mivel a munkahelyi számítógépen lehet a letöltött nyomtatványokat kitölteni, majd ugyanerről a komputerről lehet hitelesíteni és az APEH által ingyenesen biztosított chip kártya és kártyaolvasó segítségével elküldeni. Az elektronikus úton beérkezett bizonylatokról az APEH - szintén az interneten - nyugtát küld vissza. Tekintve, hogy az elektronikus bevallásokat csak az APEH-honlapjáról elérhető bevallás-kitöltő programmal lehet kitölteni, ezek a nyomtatványok az ellenőrző programnak köszönhetően jóval kevesebb hibát tartalmazhatnak. Aláírás nélkül pedig az elektronikus adóbevallás be sem érkezhet, hiszen az elküldés egyik feltétele az aláírás megléte. Az APEH tájékoztatója szerint az új eBev-eső adózók már megkapták az értesítéseket és a regisztrációs adatlapokat, amelyen közölniük kellett az elektronikus aláírók adatait. Az elektronikus bevallási rendszerbe tartozóknak az elektronikus aláíráshoz az APEH ingyenesen biztosít adózónként 3 chip kártyát és 1 kártyaolvasó berendezést, valamint a rendszer használatához szükséges telepítő CD lemezt. A kártyákat és kártyaolvasókat november végétől adják át, nem lesz tehát akadálya annak, hogy az elektronikus adóbevallások és adatszolgáltatások rendszere zökkenőmentesen bővüljön a jövő év január elsejétől.","[""adó"",""adózó"",""chipkártya"",""APEH Bűnügyi Igazgatóság""]",0
2303,10906,https://magyarnemzet.hu/gazdasag/kevesebb-draga-uj-autot-vasarolunk-8265051/,gazdasag,magyarnemzet.hu,Jámbor Gyula,2020. június 19. péntek 11:12,"Kevesebb drága, új autót vásárolunk","Miután jelentősen drágultak az új autók az év eleje óta, nem meglepő, hogy az átlagos háztartások használt gépkocsit szeretnének vásárolni. Az adásvételek száma így lassan visszatér a válság előtti szintre annak ellenére, hogy az import csökkent, és a korösszetétel is rosszabb.","Nem véletlenül igyekeztek sokan még tavaly megvenni új autójukat, illetve a kereskedők nem véletlenül halmoztak fel viszonylag nagy készletet még a kilométerenként 95 grammos szén-dioxid-kibocsátási norma bevezetése előtt gyártott modellekből: az új szabályoknak megfelelő autók ára immár jelentősen magasabb. A tavaly legnagyobb számban értékesített Suzuki Vitarát például már csak úgynevezett lágy hibrid verzióban lehet megvásárolni, ami a listaárakban félmillió forintos pluszt jelent. Ha már a listaáraknál tartunk: a magyarok kedvenc autóját legolcsóbban 6,1, rendesen felextrázva 7,9 millióért lehet hazavinni. Csaknem nyolcmillió egy Suzu­kiért! – megáll az ész, még akkor is, ha a kereskedésekben jelentős, akár milliós kedvezményt lehet kapni. Nem csoda, ha az átlagos magyar család, amely másfél-kétmillió forintot szán autóvásárlásra, másodkézből vesz. Májusban mintegy hatvanezer használt autó cserélt gazdát a piacon, ami csupán 14 százalékkal marad el a 2019 májusában tapasztalt 69 400-as szinttől – derül ki a DataHouse előzetes adataiból. A JóAutók.hu szerint májusban 45 százalékkal több személygépkocsi-átírást regisztráltak, mint áprilisban, részben a korábban elhalasztott adásvételek pótlásának hatására. A piaci mélypont áprilisban volt, az ekkor regisztrált 41 200 tulajdonosváltozás 38 százalékkal maradt alatta az egy évvel korábbi szintnek. A most közzétett adatok szerint az év első öt hónapjában mintegy 292 ezer személyautó cserélt gazdát Magyarországon, szemben a 2019 januárja és májusa közötti időszak 326 ezres volumenével. A Jóautók.hu várakozása szerint az éves szintű lemaradást a piac akár öt százalék alá is ledolgozhatja. Mindeközben a behozatal mértéke a veszélyhelyzet miatt több mint negyven százalékkal esett vissza, ám a beáramló személygépkocsik közül a korábbinál is nagyobb arányban helyeznek öreg járműveket forgalomba. Az utolsó korlátozásmentes hónaphoz, februárhoz képest áprilisra 17-ről 22 százalékra emelkedett a 15 évnél idősebb importált autók aránya. Mindez nyolc hónappal, 11 és fél évre növelte a behozott autók átlagéletkorát. A teljes hazai autópark átlagéletkora a múlt év végére 14,4 évre emelkedett. Mivel az újautó-eladások nagyobb mértékben estek vissza, mint a használt import, ez az érték 2020-ban várhatóan még tovább fog romlani. A használtautó-behozatal mértéke az év első öt hónapjában 54 252 volt, 19 százalékkal maradva el az előző év hasonló időszakában regisztrált 67 082-es mennyiségnél. Ugyanebben az időszakban az újautó-eladások száma 45 315 volt, ami csaknem 26 százalékkal volt alacsonyabb az egy évvel korábbi 60 973-as értéknél.","[""gépkocsi"",""használtautó import"",""használtautó-kereskedelem""]",0
350,3218,https://www.origo.hu/tudomany/20040625parazita.html,tudomany,www.origo.hu,[origo],,Parazita szinglik Japánban,"Semmihez sem hasonlítható a fiatal japán férfiak és nők egymás iránti közönye és érdektelensége. Szociológusok szerint nem füllentenek azok a fiatalok, akik randiról hazatérve csak ennyit mondanak otthon: ""Nem történt semmi.""","Talán Japán az egyetlen ország, ahol a népszerű magazinokban olyan hirdetések jelennek meg, mint ""Fiatalok, ne gyűlöljétek a szexet!"" Egy friss felmérés szerint az óvszergyártás és a szerelmi légyottokra specializálódott szállodák építése a befektetési ranglista abszolút vesztese. Köszönöm, de nem szeretkezem - japán vagyok Találkák, randevúk, szerelmek ideje lejárt: a házasságkötések és a születések száma oly mértékben csökken a szigetországban, hogy egyes szakértői vélemények szerint már most elkerülhetetlen a gazdasági krízis és társadalmi összeomlás.  A politika - az ugyanezen gondokkal küszködő európai országokhoz hasonlóan - azonban tehetetlen, és még nem találta meg azt a módszert, amellyel sikerülne legalább megfékeznie a demográfiai arányok végzetes megváltozását.  Vizsgálatok szerint egyre több japán fiatal nyilatkozik úgy, hogy egy kapcsolat számára túlságosan kényelmetlen, fárasztó, kellemetlen és megalázó. Akkor már sokkal jobb külön: a nők a legdivatosabb holmik felhajtásával töltik szabad idejüket, vagy barátnőikkel lógnak a legújabb menő étteremben, míg a férfiak munka után kollégáikkal karaoke-klubokban isszák le magukat, vagy napokra bezárkóznak számítógépükkel, és virtuális nőkkel keverednek romantikus kalandokba. A nemek közötti szakadék egyre mélyebb. A férfiakhoz hasonlóan jól képzett, egyetemet végzett nők már képtelenek megfelelni annak a tradicionális szerepnek, amelyet anyjuk még ma is képvisel. A férfiak ugyanakkor semmi mást nem várnak a nőktől, mint hogy olyan társ álljon mellettük, amilyen anyjuk is volt annak idején. Félnek, és nem tudnak mit kezdeni az öntudatos, magabiztos lányokkal. Egy ez év elején végzett átfogó felmérés szerint a japán nők 54 százaléka húszas évei végén megy csak férjhez (szemben az 1985-ös 30,6 százalékkal), és a 35 és 54 év közötti szingli nők mintegy fele egyáltalán nem is kíván megházasodni. Ezért nem meglepő, hogy a születések száma is egyre alacsonyabb: ma egy nőre 1,32 gyerek jut (a népesség újratermeléséhez ennek legalább 2,08-nak kellene lennie). De az sem túl reményteli, ha a szexuális szokásokat nézzük: 2001-ben egy 28 országban végzett felmérés szerint a japánok az abszolút utolsó helyet szerezték meg a nemi élet rendszerességét tekintve: míg egy amerikai évente 124-szer bújik ágyba ellenkező nemű partnerral (1. hely), addig egy japán csak 36 alkalommal áldoz az érzéki gyönyöröknek. (Az utolsó előtti hongkongiak is majdnem kétszer gyakrabban szeretkeznek)","[""New York"",""Japán"",""parazita"",""rand""]",2
208,8175,https://index.hu/sport/futball/2010/09/05/rooney_prostival_csalta_terhes_feleseget/,sport,index.hu,Index,2010.09.05. 21:09,Rooney prostituálttal csalta terhes feleségét?,"Egy örömlány azt állítja, hogy az elmúlt évben hétszer is együtt volt Wayne Rooneyval, akit nem különösebben zavart, hogy felesége ezalatt gyermeküket várta. A futballsztár először egy hármast erőltetett, majd felesége távollétében még közös otthonukba is megpróbálta elhívni.","Wayne Rooney többször is megcsalta a feleségét egy prostituálttal, miközben Coleen a nemrég megszületett gyermeküket várta, írja a  News of the World  nevű brit bulvárlap. A prostituált szerint Rooney nem csinált problémát abból, hogy terhes felesége van. A Sunday Mirror úgy tudja, hogy az angol válogatott és a Manchester United csatára két hónap alatt hétszer is találkozott a 21 éves Jenny Thompsonnal, aki részletesen beszámolt együttléteikről. Állítása szerint tavaly júniusban, egy manchesteri kaszinóban találkozott először a 24 éves focistával, telefonszámot cseréltek. Rooney már aznap éjszaka sms-ekkel bombázta a nőt, akiről akkor még nem tudta, hogy pénzért vállalja a szexet, de ez hamar kiderült. A focista biztosította a nőt, hogy ez nem jelent neki problémát, sőt, még Jenny kaszinóban jelen lévő barátnőjét is elhívta egy hármashoz. Egy ötcsillagos szállodában találkoztak, ahol Rooney elmondta, hogy korábban még nem volt része hármasban, majd a nő elmondása szerint az egésznek igen hamar a végére jutottak. Jenny legközelebb már egyedül találkozott a futballsztárral, aki egy félórás menetért a szokásos tarifájának hatszorosát, 1200 fontot (kb. 400 ezer forintot) fizetett neki. A nő azt mondta, hogy a többi alkalommal nagyjából 45 perceket töltött Rooneyval, akit elég unalmasnak talált az ágyban. Ha nem volt nála éppen elég pénz, akkor később egy ismerősének a boltjában vehette át a fizetséget. A prostituált azt mondta, hogy egy bulin az egész angol csapat jelenlétében fogta kézen, és vezette ki a teremből Rooney, nem törődve az undorodva néző Michael Owennel. A News of the World szerint Rooney még otthonukba is meghívta a prostituáltat, amíg felesége elment hazulról, azonban Jenny állítása szerint erre már pénzért sem volt hajlandó. A 24 éves focista nem először keveredik szexbotrányba: már 2004-ben kiderítette a brit sajtó, hogy az akkor 18 éves futballsztár egy állítólagos liverpooli masszázsszalont látogat, ahol egy 48 éves nagymama is az ügyfelei között tudhatta. Coleen azt a félrelépést még megbocsátotta, de a  Sunday Mirror  szerint tegnap este feleségének mindent bevalló Rooney úgy véli, hogy a nő most kidobja őt cheshire-i villájukból, és a válókeresetet is hamarosan beadhatja. ""Romokban az életem. Olyan ostoba voltam, Coleen ezúttal nem fog megbocsátani, el fog hagyni"" - mondta a focista a lap szerint egyik ismerősének.",,1
44,2209,https://magyarnemzet.hu/sport/uj-helyzetben-de-regi-szabalyokkal-8009117/,sport,magyarnemzet.hu,Fábik Tibor,2020. április 16. csütörtök 07:18,"Új helyzetben, de régi szabályokkal","A tokiói olimpia elhalasztása a kvalifikációs menetrend zárószakaszát is felborította, de a már megszerzett kvóták érvényesek a jövő évi játékokra. Azt, hogy a még kiadókat mikor lehet begyűjteni, képlékeny, mi mindenesetre „nyertünk” egy kvalifikációs versenyt: kajak-kenuban az európai versenyzőknek jövő tavasszal a szegedi világkupa kínálja majd az utolsó esélyt az ötkarikás részvételre.","Március 24-én dőlt el, hogy jövőre halasztják a nyári olimpiát, csakhamar meglett az új időpont is – 2021. július 23.– augusztus 8. –, és a Nemzetközi Olimpiai Bizottság (NOB) viharos gyorsasággal lefektette a kvalifikációs alapelveket. Eszerint 2021. június 29-ig lehet kvótát szerezni, a már megszerzettek pedig nem vesznek el. A NOB leszögezte: valamennyi sportág kvalifikációját adaptálni kell az új helyzethez, és a szabályzatok átdolgozása a nemzetközi sportági szövetségek feladata. Ezzel együtt a NOB azt az iránymutatást adta, hogy az új kvalifikációs rendszer az eredetit vegye alapul, ettől csak legvégső esetben lehet eltérni, példaként felhozva a ranglisták vagy a régebbi eredmények figyelembevételét. Több egyéni sportágban persze eredendően a kvalifikációs rangsorok alapján osztják ki a kvótákat, említhetjük a vívást vagy a cselgáncsot. Utóbbiban június 12–14. között elmarad a budapesti Grand Slam-torna, de jövőre ez lehet a kvalifikációs időszak egyik záróeseménye. A prágai Eb-t június végéről novemberre tolták, s mivel ez is a pontgyűjtő sorozat része, még idén is lenne olyan verseny, amelyen az olimpiai részvétel a tét. Vívásban egyelőre befagyasztották a világranglistákat, a nemzetközi szövetség tegnap június végéig minden versenyt törölt. Így a júniusi minszki Eb-t sem rendezik meg – ez azonban nem része a kvalifiká­ciós sorozatnak. A halasztással a labdarúgás egyedi helyzetbe került, mert itt az olimpián a kijutott országokat az U23-as korosztály képviseli nemzetenként három túlkorossal, de a NOB jelezte, hogy a 2020. júliusban nevezhető életkorban lévő játékosok jövő nyári pályára lépését biztosítani kell. A Nemzetközi Labdarúgó-szövetség az olimpiára fel is emelte az életkort 24 évre. Ezt a szálat meg is fordíthatjuk, azok még nyernek is a halasztással, akik a részvételhez idén még nem tettek volna eleget a sportágukban előírt minimum életkor-követelménynek, jövőre, egy évvel idősebben azonban már versenybe szállhatnak. A Nemzetközi Birkózószövetség ezt már rögzítette, és tett egy fontos kitételt is, miszerint országváltásra nincs lehetőség. Birkózásban egyébként márciusban Budapesten rendezték volna az európai olimpiai kvalifikációs versenyt, és jövő tavasszal is mi hozhatjuk tető alá. Ugyanez a helyzet kézilabdában is, Győr maradt a házigazdája annak a női tornának, amelyen válogatottunk Oroszországgal, Szerbiával és Kazahsztánnal küzd meg, s ahonnan két csapat jut ki az olimpiára. A nemzetközi sportági szövetségek tehát alapvetően maradnak az eredeti helyszíneknél, kajak-kenuban azonban az idén május 21–24. közöttre tervezett duisburgi pótkvalifikációs verseny helyett jövőre – várhatóan májusban – a szegedi világkupán, a nagy sikerű tavalyi kvalifikációs vb helyszínén osztják ki az utolsó kvótákat kontinensünkön. Merőben más a helyzet atlétikában és úszásban, ahol meghatározott szintek teljesítésével lehet kijutni Tokióba. A Nemzetközi Atlétikai Szövetség április 6-tól november 30-ig felfüggesztette a kvalifikációs időszakot, de fura helyzet állt elő, mert az eredményeket mégis rögzítik, így ha valaki szeptemberben világcsúcsot érne el, azt hitelesíthetik. Szintteljesítésre viszont csak december 1-jétől lesz lehetőség. A világszövetség elnöke, Sebastian Coe azzal indokolta a döntést, hogy ezzel az esélyegyenlőséget kívánják biztosítani, mert a még beláthatatlan ideig érvényben maradó utazási korlátozások miatt a versenyzési lehetőségek nem teremtenek egyenlő feltételeket. Ha jobban belegondolunk, van is valami abban, amit az egykori legendás középtávfutó mond.","[""kvalifikáció"",""olimpia"",""tokió"",""versenyek""]",1
1131,3463,https://www.origo.hu/gazdasag/20180301-elofizeteses-borapolas-a-szepsegiparban.html,gazdasag,www.origo.hu,Origo,2018.03.04. 10:00,Az előfizetéses lézeres és arcápoló kezelések letarolták a szépségipart,"Az éves tornabérletekhez hasonlóan már a szépségiparban is elérhető az éves előfizetési lehetőség, ami havi egy kezelést foglal magában, ezért pedig akár húsz százalék kedvezmény is jár. Az orvosok és kozmetológusok szerint az állandó, ismételt kezelések sokkal hatékonyabbak.","A fitnesziparhoz hasonlóan már a bőrápolásnál is lehetőség van az éves előfizetésre váltásra, ezzel a havidíj nemcsak olcsóbb, hanem a rendszeres bőrápolás sokkal hatékonyabb, mint egy évenkénti egyhetes ápolás mondjuk egy wellnes-út keretében. A New York-i Hayday vagy a manhattani Silver Mirror Facial Bar megadott kezeléseket kínál vendégeinek, aminek az ára havi 50 és 108 dollár között, vagyis 13 ezer és 28 ezer forint között mozog. Mindig azt kérdezik tőlem a vendégeim, hogy miként lehetne szebb a bőrük, és mindig azt mondom, hogy csak apró dolgokat csináljanak meg, de azokat rendszeresen""  – nyilatkozta Dr. Paul Jarrod Frank a PFRANKMD Skin Salon alapítója és vezető főorvosa a Moneyish-nek. Frank szalonja szintén havi előfizetést kínál, aminek az ára akár a 325 dollárt (83 ezer forint) is elérheti havonta. A havidíjas szolgáltatások között szerepel fájdalommentes lézeres kezelés, bőrhibák kozmetikai javítása, és ultrahangos technológiák alkalmazása a feszesebb bőrért, valamint fiatalító kezelések.  A következő tizenöt évben ezek a kezelések olyanok lesznek, mint a manikűr vagy a pedikűr""  – tette hozzá Frank. A kezelést igénybevevők nagy része 30 év feletti nő, ráadásul a 13 milliárdos szépségipar bevételeinek majdnem fele (47 százalékát) a millenniumi generáció tagjaitól érkezik, a TABS Analytics jelentése szerint. Egy nemrég közzétett felmérés alapján a millenniumi generáció tagjai közül 94 százalék költ önmaga fejlesztésére, vagyis továbbképzésére, egészségmegőrzésre, és bőrápolásra  – szemben a többi generációval, amelyek legalább tíz százalékkal elmaradnak ettől. A fiatalok erre akár havonta 300 dollárt (77 ezer forint) is kifizetnek, annak ellenére, hogy a bérük lehet, hogy csak a fele az előttük járó generációnak. Az önfejlesztés jelenleg egy 10 milliárd dolláros iparág az Egyesült Államokban, és az egyike azon kivételeknek, amely nem sínylette meg a válságot.","[""wellness"",""bőrápolás"",""előfizetés"",""szépségipar""]",0
367,3723,https://www.origo.hu/tudomany/20200703-katasztrofa.html,tudomany,www.origo.hu,Origo,2020.07.03. 20:02,"Viharos katasztrófák, emberi sorsok","Manapság az anyatermészet többször figyelmeztet minket arra, hogy vigyázzunk Földünkre. Számos olyan időjárási jelenségnek teszi ki emberiségünket, amelyek úgy seprik el az általunk alkotott tárgyakat, mint egy kártyavárat. Azonban ezek a katasztrófahelyzetek gyakorta hozzák ki belőlünk a segítő szándékot: hókotró tisztítja az utat az újszülöttmentő előtt, életünket kockáztatva segítünk munkatársainkon, önkéntesként mentjük a bajba jutottakat.","Ha véletlenül elfelejtenénk, ki az úr a Földön, akkor a természet figyelmeztet minket: olykor olyan időjárási jelenségeknek leszünk szemtanúi, amelyek játszva söpörnek el minden általunk alkotott tárgyat. Ugyanakkor ezek a katasztrófahelyzetek gyakorta a legjobbat – bátorságot, leleményt és összefogást – hozzák ki az emberekből. Sokszor boldog, máskor tragikus történetek ezek, amelyet a Viasat Nature csatorna most csokorba rendezett. A 2020. július 3. péntek este 8 órakor debütáló műsorból most az utóbbi évek néhány sikersztorijára emlékezünk.  • 2014. Pilger (Nebraska): amikor a tornádó lecsapott, Gene Willers, a helyi bank igazgatója beterelte a dolgozókat a páncélterembe, ami csak kívülről volt zárható. Willers tudta, hogy ha nem csukják be a széf ajtaját, akkor a forgószél egyszerűen kiszippantja őket, ezért úgy döntött, hogy ő zár, és ha valami történne, akkor még megtalálják beosztottjait...   • 2014. Osó (Washington): a rengeteg lehullott csapadék fölcsuszamlást okozott. A városka feletti domboldal megrogyott, és a 100 km/h-s sebességgel lezúduló, háznyi magas sártömeg elsodorta a várost. A következő napokban a helyszínre érkező mentőcsapotok helyi önkéntesekkel kiegészülve folytatták a mentést. Voltak, akiket 5-6 méter sárréteg alól szedtek ki, és sokukat élve. A ritka természeti jelenségnek azonban így is 42 áldozata volt. • 2018. Amerika keleti partvidéke: a Grayson ciklon 2-300 mm-nyi csapadékot és 80-100 km/h-s szelet hozott magával. A terhessége 24 hetében lévő Nikki Watkinson otthonában akarta átvészelni a vihart, ám idő előtt megindult a szülés. Férjével azonnal elindultak a legközelebbi kórház felé, de elkéstek: Nikki a kocsiban hozta világra koraszülött gyermekét, akinek pulzusa szinte azonnal elkezdett gyengülni. A mindössze 750 gramm súlyú újszülöttet azonnal a gyermekgyógyászati központba kellett szállítani, de ebben az időben helikopter nem szállhatott fel. Végül úgy juttatták el a kórházba, hogy a mentő előtt egy hókotró takarította a havat, amilyen gyorsan csak tudta. A kicsit 4 hónapig ápolták a kórházban, mire hazatérhetett. A Grayson nevet kapta, habár Nikki elmondása szerint nem a vihar után... • 2018. Florida: lecsapott a Michael nevű, ötös fokozatú hurrikán. Az államból azonban nem mindenkit lehetett kimenekíteni: a pensacolai kórházban fekvő Bryan Joy és jó néhány másik beteg például nem volt mozdítható állapotban, de őket sem hagyták magukra! Az igazi hősök azok a mentősök voltak, akik 48 órája teljesítettek műszakot, mégis ott maradtak, hogy biztonságba helyezzék az elfekvő betegeket, miközben odakint a 225 km/h-s szélvihar fákat tört ketté... (Forrás: SchisCom)","[""extrém időjárás"",""klímaváltozás"",""globális felmelegedés"",""ciklon"",""környezetszennyezés"",""katasztrófavédelem"",""hurrikán"",""vihar"",""földcsuszamlás"",""környezetbiztonság"",""katasztrófavédelem""]",2
440,6174,https://www.origo.hu/tudomany/20100107-sosem-latott-felvetelek-egy-szumatrai-anyatigrisrol-es-kolykeirol.html,tudomany,www.origo.hu,[origo],2010.01.07. 11:09,Sosem látott felvételek egy szumátrai anyatigrisről és kölykeiről,A szumátrai dzsungel mélyén felállított speciális kamerák eddig még sosem látott felvételeket készítettek egy ritka anyatigrisről és kölykeiről. Jelenleg mindössze 400 szumátrai tigris él a vadonban. Életterük csökkenése és az orvvadászat miatt számuk egyre csökken.,"Speciális videokamerákat állítottak fel az indonéziai  WWF  kutatói annak érdekében, hogy megfigyelhessék a szumátrai dzsungelben élő tigriseket. Korában állóképeket rögzítő fényképezőgépekkel próbáltak információkat szerezni az állatokról, ám a képek nem sikerültek elég élesen. Az infrakamerák felállítása után egy hónappal azonban már sikerrel is jártak; a felvételen az látható, ahogy az anyatigris és kölykei megállnak, hogy megszimatolják és megvizsgálják a kamerát. Ezek az első felvételek, melyeken egy anyatigris kölykeivel együtt látható. Az infravörös érzékelőkkel ellátott kamerákat a környezetükben portyázó állatok testhőmérséklete aktiválja. Ezen műszerek segítségével a kutatók képesek azonosítani a tigrisek által leggyakrabban használt területeket, valamint nyomon tudják követni ez egyes példányok mozgását, így a populáció változását is. A WWF több tucat hasonló kamerát állított fel Közép-Szumátra területén. A kamera az anyatigrisen és kölykein kívül egy hím szumátrai tigrist és zsákmányállatait (vaddisznó, szarvas) is megörökített, valamint felvételeket készített más állatfajokról is, többek között tapírokról, makákókról, tarajos sülökről és cibetmacskákról is.     Jelenleg mindössze 400 szumátrai tigris  (Panthera tigris sumatrae)  él a vadonban. Sajnos életterük csökkenése és az orvvadászat folyamatos veszélyt jelent rájuk nézve. A WWF az adott területen működő papírgyárakat (Sinar Mas/APP and APRIL) és olajpálma-ültetvényeket is felszólítja, hogy óvják meg a vadvédelmi szempontból fontos erdőterületeket, és segítsék a tigrisek és más védett fajok megőrzésével kapcsolatos erőfeszítéseket. 2010. február 14-én a kínai naptár szerint a Tigris Éve kezdődik. A WWF ekkor indítja el az egy éves  Tx2: Dupla vagy semmi  elnevezésű kampányát, mely a tigrisek védelmének megerősítését célozza. Nagyfokú politikai elkötelezettséget kíván kivívni az államfőktől az idén szeptemberben Vlagyivosztokban tartandó Tigris-csúcs során, melynek házigazdája Vlagyimir Putyin, orosz miniszterelnök, és amelynek támogatói között szerepel a WWF, valamint a Nemzetközi Tigris Munkacsoport más partnerei, többek között a Világbank is. A természetvédelmi szervezet célja nemcsak az, hogy megmentse a tigriseket a kihalástól, hanem hogy 2022-ig megduplázza egyedszámukat. A vadon élő tigrisek száma mára mindössze 3200-ra csökkent, és a jelenlegi szisztematikus irtások nagyon gyorsan az egyedek teljes kipusztulásához vezethetnek. Sokkal több és erőteljesebb lépésre van szükség ahhoz, hogy biztosítsuk a fajnak a fennmaradását. Ha nem lépünk, ez a faj, mely Ázsia biológiai sokszínűségének, kultúrájának és gazdaságának is jelképe, örökre eltűnhet a Föld színéről. Forrás: WWF Magyarország, január 7.","[""fajkihalás"",""szumátrai tigris"",""fajmegőrzés""]",2
807,1316,https://www.origo.hu/gazdasag/hirek/vilaggazdasag/20020904rekordtobblet.html,gazdasag,www.origo.hu,[origo],2002.09.04. 14:04, Rekordtöbblet a cseh teljes fizetési mérlegben ,"Csehország folyómérlegének hiánya 561 millió dollárra nőtt a második negyedévben az első negyedévi 430 millió dollárról, de a privatizációs bevételek nagy többletet teremtettek a teljes fizetési mérlegben, ami rekordösszegű lett, 4,5 milliárd dollárral haladja meg az előző negyedévit.","A tőkemozgásokat rögzítő pénzügyi mérlegben hatalmas, 5,34 milliárd dolláros többlet volt a második negyedévben, főleg a Transgas gázmonopólium eladása nyomán a német RWE-nek, és annak köszönhetően, hogy az osztrák Erste Bank kivásárolta a Ceská Sporitelna takarékpénztár kisebbségi részvényeseit. A pénzügyi mérleg többlete a GDP 13,6 százalékának felelt meg. Így folyómérleg hiánnyal együtt a fizetési mérleg többlete a második negyedévben 4,85 milliárd dollárra nőtt az első negyedévi 384 millió dollárról - közölte a Cseh Nemzeti Bank. A javak, szolgáltatások, folyó fizetések nemzetközi forgalmát mérő folyómérleg hiánya éves szintre számítva, a GDP 3,8 százalékának felelt meg, ami jócskán elmarad attól az 5 százalékos szinttől, amelynél a pénzpiacok rendszerint bizalmukat vesztik valamely ország valutája iránt. A nagy tőkebeáramlás az év első felében rekordmagasságba nyomta a cseh koronát, és az árfolyama csak azóta esett, hogy a központi bank közölte: az újabb deviza-behozatal nem kerül a devizapiacra, majd a Cseh Nemzeti Bank július 25-én alaposan, háromnegyed százalékponttal 3,0 százalékra csökkentette irányadó kamatát. Ennek ellenére a cseh korona még mindig 12 százalékkal drágább, mint tavaly ilyenkor. (MTI) Ajánlat: Cseh Nemzeti Bank Korábban: Az árvíz a költségvetést is elmosta Csehországban (2002. szeptember 2.)","[""Csehország"",""dollár"",""privatizáció"",""fizetési mérleg"",""bevétel"",""GDP""]",0
1034,2800,https://www.origo.hu/gazdasag/biztositas/20040108ketszazezren.html,gazdasag,www.origo.hu,[origo],2004.10.15. 17:14,Kétszázezren mondták fel a kötelezőt,"A biztosítóktól szerzett információk szerint novemberben mintegy 200 ezren mondták fel addigi kötelező gépjármű-felelősségbiztosításukat. Ilyenre eddig nem volt példa, így várhatóan az idei évben rendeződik át először jelentősen a biztosítási piac - írja a Napi Gazdaság.","A biztosítók végleges adatokat február végén közölnek, de az már látható, hogy sokan a díjemelésről szóló értesítő elolvasása után dühükben felmondták biztosításukat, később kényelmi szempontból mégis biztosítójuknál maradtak. A lap szerint az sem ritka, hogy az autósok kedvezőtlen malusbesorolásuk miatt úgy próbáltak új biztosítót keresni, hogy korábbi szerződésüket nem mondták fel.","[""piac"",""biztosítás"",""biztosító"",""Napi Gazdaság""]",0
1427,5296,https://www.origo.hu/gazdasag/befektetes/20041208ismet.html,gazdasag,www.origo.hu,MTI,2004.12.08. 17:46,Ism�t cs�csot d�nt�tt a BUX,"A Budapesti �rt�kt�zsde r�szv�nyindexe, a BUX 12,98 pontos emelked�ssel, 14 429,99 ponton, ami mindenkori cs�csnak felel meg. A keddi z�r� �rt�khez k�pest 0,09 sz�zal�kos er�s�d�s.","Az �zletk�t�k szerint a piacot tov�bbra is a Mat�v h�zta, amelyre a teljes forgalom mintegy 37 sz�zal�ka jutott. A r�szv�nypiac forgalma 9,63 milli�rd forint volt. A vezet� r�szv�nyek �ra vegyesen v�ltozott a szerdai keresked�si napon: A Mat�v �rfolyama 9 forinttal 835 forintra, a Mol-� 20 forinttal 12 470 forintra emelkedett. Az OTP r�szv�nyeinek �ra 7 forinttal 5380 forintra, a Richter-pap�rok �rfolyama pedig 100 forinttal 22 800 forintra gyeng�lt. A Mat�v forgalma 3,58 milli�rd forint, a Mol-� 1,42 milli�rd forint volt, az OTP-� 2,55 milli�rd forintot, a Richter� pedig 1,03 milli�rdot tett ki. A v�lhet�en k�lf�ldi befektet�k a magas osztal�k rem�ny�ben v�s�rolj�k a Mat�v r�szv�nyeit, mondt�k a szak�rt�k. Elemz�k szerint a c�g a jelenlegi �rfolyam�n�l t�bbet �r, de nincs a pap�rban n�veked�si potenci�l.","[""tőzsde"",""csúcs"",""Magyar Telekom"",""BUX"",""Budapesti Értéktőzsde Rt.""]",0
817,1385,https://www.origo.hu/gazdasag/20160928-az-inflacio-gyorsulasa-varhato-a-kovetkezo-evekben.html,gazdasag,www.origo.hu,Origo,2016.09.28. 17:05,"Lehet, hogy megugrik az infláció","Bár az infláció a hivatalos adatok szerint nagyon alacsony, és a jegybankárok sem várnak komolyabb áremelkedési nyomást, elemzők szerint a teljes kép azért ennél valamivel árnyaltabb.","A múlt héten jött ki a magyar jegybank friss inflációs jelentése, amely szerint a tavaly mínusz 0,1 százalékos éves átlagos infláció után az idén 0,4 százalékos érték várható, jövőre pedig 2,3 százalékra lehet számítani. Az előrejelzés nem meglepetés, egyrészt az infláció gyorsulása lényegében tényként kezelhető, a kérdés inkább az, hogy milyen mértékű lesz a gyorsulás.  Az utóbbi években, hónapokban lényegében 0 százalék körüli volt a legfőbb inflációs mutató és a változékony energia- és élelmiszerárak, valamint a hatósági árak nélkül számolt maginfláció is alacsony szintre állt be. Ez nem magyar specialitás, az Európai Unióban és a fejlett országokban is az alacsony inflációs környezet a jellemző. Fontos, hogy bár az alacsony vagy negatív infláció, azaz a defláció gátolja a gazdasági növekedést, De nincs valós deflációs veszély. „Az infláció ugyanis elsősorban az olcsó nyersanyagok - például az olajár csökkenése - miatt került alacsony szintre. Nem pedig azért, mert visszafogott lett volna a lakossági fogyasztás. Sőt, ez a fajta inflációs folyamat inkább serkenti a lakossági fogyasztást"" - mondta Németh Dávid, a K&H Bank vezető elemzője. Idehaza meredeken nőttek a nettó bérek, ami a lakossági fogyasztásnak, egyúttal a GDP-nek is hajtóerőt ad. A növekvő kereslet mellett azonban nem látszik a drágulás. Ebben az játszhatja a főszerepet, hogy a magyarországi nettó átlagkeresetek éveken keresztül veszítettek értékükből, és csak 2014-ben kapták vissza reálértéküket. Ez pedig azért fontos, mert reálértéken mindössze alig több mint másfél éve haladja meg a lakosság pénzügyi mozgástere a 2006-os mélypontot. Itt azonban azt is érdemes kiemelni, hogy továbbra is óvatosság jellemzi a lakosságot, mert a megtakarítási hajlandóság továbbra is magas szinten maradt. A fogyasztásra hatással van a kamatszint is, korábban az alacsony kamatok miatt az emberek inkább fogyasztottak, mert nem feltétlenül volt kifizetődő a megtakarítás. Ennek ellenére most nincs vásárlási boom. Egyre inkább bebizonyosodni látszik, hogy a túl alacsony vagy negatív kamatszint miatt még többet igyekeznek spórolni. Nagyobb összegre lesz szükségük a jövőben ahhoz, hogy ugyanakkora tartalékkal rendelkezhessenek, mint amit a korábbi, magasabb kamatszintnél vártak. (Hiszen így elveszítik a megtakarításaik kamatát, amivel korábban kalkulálhattak.) A szakértő szerint azonban olyan fordulat jöhet, ami az inflációra hatást gyakorol. Szerinte ugyanis a pénz forgási sebessége bőven elmarad a válság előtti szinttől. Ez leegyszerűsítve azt jelenti, hogy a pénz nem dolgozik, hanem parkol, például a világ jegybankjainak betéteiben. Közben pedig a béremelések miatt egyre drágább a munkaerő, ez pedig felboríthatja ezt az összeállítást. „Csak idő kell, hogy ez bekövetkezzen""- véli a szakember. Ha drágulnak az erőforrások, akkor javítani kell a hatékonyságon, a termelékenységen. Közben a fogyasztás is élénkül, így beruházásokra lesz szükség. Ez pedig növeli a pénz forgási sebességét. A jegybankok szerepe ebből a szempontból kulcskérdés. Ha ugyanis nem reagálnak időben a változó környezetre, akkor hirtelen felpöröghet az infláció. Ha pedig változatlan pénzkínálattal és a pénzforgási sebesség válság előtti szintre való visszatérésével kalkulálunk, akkor robbanásszerűen, 5-6 százalékos szintre gyorsulhat az infláció. Ez olyan helyzetet is teremthet, hogy nem lesz érdemi gazdasági növekedés, miközben az infláció magas szintre kerül, ami pedig a stagflációt jelenti.","[""infláció"",""vásárlóerő"",""lakossági fogyasztás""]",0
530,8905,https://index.hu/tudomany/kornyezet/2010/09/17/igen_ritka_antilopot_fogtak_laoszban/,tudomany,index.hu,MTI,2010.09.17. 09:44,Igen ritka antilopot fogtak Laoszban,"A világ egyik legritkább és leginkább veszélyeztetett fajának minősülő ""egyszarvút"", vagyis vietnami antilopot láttak tíz év után először Laoszban. Az állat olyannyira rejtőzködő, hogy gyakran a mondabéli egyszarvúkhoz hasonlítják - noha valójában két szarvval büszkélkedhet.","A Természetvédelmi Világszövetség (IUCN) csütörtöki tájékoztatása szerint Laosz középső vidékén falulakók fogtak el egy példányt augusztus végén, majd vitték be településükre. Az állat azonban néhány nap múltán elpusztult. A környéken tartózkodó kutatóknak azonban még sikerült felvételt készíteniük az akkor még életben lévő antilopról, amelynek tetemét aztán biológusok vizsgálták meg a tartományi fővárosban. ""A vizsgálat jelentős előrelépés lehet e ritka és titokzatos faj megértésében"" – mondta az IUCN képviseletében Pierre Comizzoli. A vietnami antilop Vietnam és Laosz hegyeiben, az őserdőkben él. Nagysága a közép-európai őzhöz hasonlítható, szarvai hosszúak és enyhén hátrafelé hajlanak. A Vu-Quang antilop vagy Szaola néven is ismert fajt kihalás fenyegeti, szakértők szerint manapság már csak alig pár száz példány él. Olyannyira rejtőzködők, hogy csak 1992-ben fedezték fel őket. ""Akkoriban ez nagy szenzáció volt"" – jegyezte meg Stefan Ziegler, a WWF munkatársa. Utalt arra, hogy a XX. század végén kevéssé lehetett számítani ismeretlen nagy emlősök azonosítására. A helyiek természetesen már korábban is ismerték az antilopot, nyugati tudósok előtt azonban titok volt létezésük. Felfedezésük után néhány példányt fogságba vettek, de rövid időn belül mind elpusztult.",,2
173,6899,https://index.hu/sport/futball/2009/02/24/szaz_forintert_is_lehet_jatekost_venni/,sport,index.hu,Index,2009.02.24. 13:40,100 forintért adták kölcsön a futballistát,"A baranyai megye I/B-ben egy játékos kölcsönadásáról alkudozott a Himesháza és a Véménd. Az eladó először két labdát kért, a vevő ezt sokallta, így állapodtak meg a vételárban. A pénzérme a klub vitrinjébe került.","Az év átigazolási hírét nem az európai piacot uraló kluboknál, hanem a véméndi futballcsapatnál találtuk. A Baranya megyei település csapata a megye I/B-ben játszik, csakúgy, mint a tranzakció másik résztvevője, a Himesháza is, amely egy véméndi játékost akart leigazolni. A klubok vezetői találkoztak, és megegyeztek a játékos kölcsönadásában, a kialkudott ellenérték 100 forint volt. A licit két bőrlabdáról indult, ezt a himesháziak sokallták, egyet sem szívesen adtak volna a játékosért, majd az ezer forintról szóló ajánlatot is visszautasították, így jutottak el végül a 100 forintig. A himesháziak elnöke ötszázassal fizetett, a véméndiek vezetője pedig visszaadott 400 forintot, majd a százast a klub vitrinjébe tette, hogy emlékezzenek rá, ennyiért is adtak el játékost – írja a  bama.hu . Mindkét csapat a megye I/B középmezőnyébe tartozik, a Himesháza két ponttal és három hellyel előzi meg a Véméndet. Megyei szinten egyébként nem számít ritkaságnak, hogy játékjogot felszerelésre, legtöbbször labdára cserélnek, de előfordult már az is, hogy egy csatárért cserébe három idegenbeli meccsükre a vevő buszával mehetett az eladó csapat.",,1
2132,9783,https://magyarnemzet.hu/gazdasag/masfelmilliard-forintos-keretosszeggel-indul-az-ipar-4-0-tamogatasi-program-idei-kiirasa-6949250/,gazdasag,magyarnemzet.hu,,2019. május 22. szerda 15:06,Másfélmilliárd forintos keretösszeggel indul az Ipar 4.0 támogatási program idei kiírása,"Az Innovációs és Technológiai Minisztérium által gondozott Ipar 4.0 támogatási program 2019-ben is 1,5 milliárd forint forrással járul hozzá az innovatív újraiparosításhoz, elsősorban az innovációs tevékenységeket és azok eredményeinek ipari alkalmazását helyezve előtérbe – közölte Szigeti Ádám, a tárca innovációért felelős helyettes államtitkára szerdán az MTI-vel.","A program az új technológiák mellett új üzleti modellek kialakítását, bevezetését, a nagy hozzáadott értéket termelő szolgáltatások megjelenését is segíti – jegyezte meg Szigeti Ádám. A támogatás elérhető nagyvállalatok, kis- és középvállalkozások, valamint képző intézmények számára is. Célja az együttműködések és hálózatok kialakításának ösztönzése, ezért a nagyvállalatok számára nyújtott támogatásoknak tovagyűrűző technológiafejlesztési és keresleti hatást kell eredményezniük a kis- és középvállalkozások, startupok, az oktatás-képzés irányába – hangsúlyozta a helyettes államtitkár. Hozzátette: támogatási kérelem benyújtására a meghirdetés napjától, 2019. május 22-étől 2019. június 25-ig van lehetőség. A kérelmek értékelése, a döntéshozatal és a nyertesek kiértesítése, a támogatói okiratok kiadása a tervek szerint még júliusban megtörténik. A projekt végrehajtására és az elszámolásra a kiíró 2020 végéig biztosít lehetőséget. A helyettes államtitkár kiemelte: az Ipar 4.0 támogatási program a feldolgozóipar és az IKT szolgáltatási szektor intelligens eszközökre épülő digitalizációs átalakítását támogatja. Eszközrendszere az ipar minőségi technológia-fejlesztésére, a termelékenység fokozására helyezi a hangsúlyt az elérhető legnagyobb hozzáadott érték növekedés, a hazai vállalkozások versenyképességének növelése, hosszú távú fenntarthatósága érdekében. Szigeti Ádám emlékeztetett, hogy a program tavalyi, szintén 1,5 milliárd forintos keretéből 8 kérelem nyert támogatást. Valamennyi támogatott projekt a sikeres lezáráshoz közeledik, az elszámolások a nyáron befejeződnek. Az egyik tavalyi kedvezményezett, a FUX Zrt. által elnyert innovációs díj is megerősíti, hogy a program időszerű, valós igényekre reagál, és hatékonyan működik – tette hozzá. A pályázati kiírás és dokumentáció 2019. május 22-étől a kormányzati honlapon elérhető.","[""innovatív újraiparosítás"",""Ipar 4.0 támogatási program"",""ITM"",""pályázat"",""Szigeti Ádám""]",0
605,103,https://magyarnemzet.hu/gazdasag/az-unios-klimastrategia-koltsegeit-a-legnagyobb-szennyezoknek-kellene-fizetniuk-7693493/,gazdasag,magyarnemzet.hu,Magyar Nemzet,2020. január 21. kedd 12:19,Az uniós klímastratégia költségeit a legnagyobb szennyezőknek kellene fizetniük,"Az Európai Unió klímastratégiájának kialakításakor az egyik legfontosabb szempont, hogy az intézkedések egyetlen tagállamban se járjanak aránytalanul nagy költségvetési teherrel, és nem hátráltathatják a gazdasági növekedést – jelentette ki Varga Mihály az uniós pénzügyminiszterek tanácskozásán (Ecofin). Az európai Zöld Terv (Green Deal) pénzügyi vonatkozásairól szóló vitában a magyar tárcavezető kifejtette: hazánk egyetért az unió klímacéljaival, de világossá kell tenni, hogy ezeknek nem lehet következménye az energia- és élelmiszerárak emelkedése, a többletköltségek nem terhelhetik a fogyasztókat – közölte kedden a Pénzügyminisztérium.","Az unió új növekedési stratégiáját megfogalmazó, ezermilliárd eurónyi fenntartható beruházást célzó Zöld Terven belül nagy szerep hárul az úgynevezett Igazságos Átállást Támogató Alapra. Ez a karbonsemlegességre történő átmenet során a leginkább hátrányosan érintett régiókat hivatott segíteni – tájékoztatott a tárcavezető. Mint mondta: éppen ezért elfogadhatatlan, hogy a Bizottság által javasolt allokáció értelmében Magyarország csak minimálisan, 1,2 százalékkal részesedne az átállást segítő forrásokból. Testreszabott ösztönzőrendszerre van szükség – emelte ki Varga Mihály hozzátéve, hogy minden tagállam eltérő energiaszerkezettel rendelkezik, Magyarországon például a földgáz helyettesítené a szennyezőbb technológián alapuló szénerőműveket, jelentősen csökkentve így a hazai szén-dioxid kibocsátást. A miniszter aggályát fejezte ki, hogy az ezt célzó beruházásokat kizárhatják a támogatások köréből, a földgáz ugyanis hasznos eszköznek tekinthető az energia-átmenet során. Nagyobb hangsúllyal kellene figyelembe venni a tagállamok sajátosságait is: a nyugat-európai országoktól eltérően – ahol sokan vállalatok által tulajdonolt bérházakban laknak – Magyarországon a többség saját tulajdonú ingatlanban él, így a vállalkozásoknak biztosított pénzügyi eszközök nem nyújtanának segítséget az otthonok felújításához – mutatott rá Varga Mihály. Az uniós pénzügyminiszterek a digitális gazdaság adóztatását is érintették. Varga Mihály elmondta: fontos, hogy a digitális cégeket hasonlóan lehessen adóztatni, mintha hagyományos üzleti modellben végeznék tevékenységüket. Ugyanakkor Magyarország határozottan elutasítja az olyan megoldásokat, amelyek a valós gazdasági tevékenységet és a meglévő nemzetközi adóztatási sztenderdeket figyelmen kívül hagyva adóztatnák a vállalatok nyereségét.","[""eu"",""gazdasági növekedés"",""klímastratégia"",""Kormány"",""Pénzügyminisztérium"",""terhek"",""Varga Mihály""]",0
1735,7225,https://www.origo.hu/gazdasag/20150320-a-kozmunka-huzta-az-atlagfizetest.html,gazdasag,www.origo.hu,Origo,2015.03.20. 09:35,A közmunka húzta az átlagfizetést,"2015. januárban 4,1 százalékkal nőttek az átlagkeresetek az előző év januárjához képest. A keresetek növekedési ütemét főként a minimálbérre, a garantált bérminimumra vonatkozó éves megállapodás, a közfoglalkoztatottak létszámalakulása és a szociális területen dolgozók bérkorrekciójának áthúzódó hatása befolyásolta.","235 900 forint volt  a teljes munkaidőben alkalmazásban állók bruttó átlagkeresete 2015 januárjában  a legalább öt főt foglalkoztató vállalkozásoknál, a költségvetési intézményeknél és a megfigyelt nonprofit szervezeteknél, derül ki a Központi Statisztikai Hivatal (KSH) jelentéséből. Ez 4,1 százalékos növekedést jelent 2014 januárjához képest. A nettó átlagfizetés szintén 4,1 százalékkal nőtt,  154 500 forint volt. A közfoglalkoztatottakat figyelmen kívül hagyva a bruttó átlagfizetés 247 300 forint volt januárban, viszont ez csak 3,5 százalékos növekedés az egy évvel korábbi adathoz képest, derül ki a KSH tájékoztatójából. A nonprofit szervezeteknél az átlagkereset 9,9, a költségvetési szerveknél pedig 4,4 százalékkal nőtt. A vállalkozásoknál dolgozók átlagosan 3,5 százalékkal kerestek többet, mint egy évvel korábban. A bruttó átlagkeresetek az információ, kommunikáció, gazdasági ágban voltak a legmagasabbak (461 900 forint), a legalacsonyabbak pedig a humán-egészségügyi, szociális ellátás (145 300 forint) területén, írja a KSH.","[""közmunka"",""átlagkereset"",""KSH""]",0
408,5230,https://www.origo.hu/tudomany/20080521-szupernovarobbanas-a-kataklizma-legelso-pillanatat-rogzitettek.html,tudomany,www.origo.hu,Kereszturi Ákos,2008.05.21. 20:43,Először láttak szupernóvát a robbanás pillanatában,Első alkalommal sikerült szupernóva-robbanást a kezdeti másodpercektől megfigyelni egy csillag életének utolsó szakaszában. A mérési adatok komoly előrelépést jelentenek a folyamat megértésében.,"A NASA Swift-röntgenműholdjával 2008. január 9-én a Hiúz (Lynx) csillagképben a tőlünk közel 90 millió fényévre lévő NGC 2770 spirális galaxist vizsgálták. Az eredeti cél a csillagvárosban korábban azonosított SN 2007uy jelű szupernóva részletes tanulmányozása volt. Az észlelés során váratlanul egy másik, sokkal erősebb röntgenforrás is megjelent a galaxisban - mint kiderült, egy újabb szupernóva-robbanást sikerült elcsípni, méghozzá a kataklizma kezdő pillanatában. A megfigyelt erős röntgensugárzáshoz hasonlót eddig még nem rögzítettek egyetlen szupernóvánál sem. Természetesen már korábban is azonosítottak szupernóva-robbanásoktól származó röntgensugárzást, de az mindig jóval a robbanás pillanata után keletkezett, a kirepülő forró anyag és a környezetben lévő gáz találkozásakor. Ezúttal nem ez történt, ezért érdemes a folyamat hátterét is áttekinteni.  A nagytömegű csillagok élete végén bekövetkező szupernóva-robbanások kiváltó oka, hogy a csillag belsejében elfogy a nukleáris üzemanyag. Utóbbi fúziójával a csillag addig elegendő energiát termelt, ami ellensúlyozta a külső rétegeknek a csillagbelsőre nehezedő nyomását. Amikor ez a kifelé irányuló erőhatás lecsökken, a csillag összeomlik, ami erős gravitációs tere következtében nagyon gyorsan zajlik le. A centrumba zuhanó anyag neutronok sűrű keverékévé alakul, és az égitest magjából egy neutroncsillag születik. Az így keletkezett kompakt objektumról egy kifelé irányuló lökéshullám indul meg, mert mintegy ""visszapattannak"" a csillag rázuhanó külső rétegei.  A folyamat még kevéssé ismert, annyi azonban biztos, hogy mindezt a külső megfigyelő egy hatalmas robbanás formájában látja. Ennek kezdetén, amikor a neutroncsillagtól meginduló lökéshullám kitör a csillag felszínéről, erős röntgensugárzás is jelentkezik. Ezt azonban évtizedeken keresztül nem sikerült elcsípni, mivel a jelenségnek ez a fázisa nagyon rövid.  A szerencse idén január 9-én szegődött a kutatók mellé, akik a Swift-röntgenműholddal a fent említett, már korábban robbant szupernóvát és annak galaxisát vizsgálták. A véletlenül éppen ekkor felvillant újabb szupernóva (SN 2009d) energikus röntgensugárzása mintegy 530 másodpercen keresztül jelentkezett, amelynek a színképét is felvették. A Swift a röntgen mellett a gamma- és az ultraibolya hullámhosszakon is készített méréseket. A robbanás híre futótűzként terjedt a szakemberek között, és néhány órán belül több nagy földi obszervatóriumból, továbbá számos űrteleszkóp segítségével is rögzítettek adatokat a jelenségről. A megfigyelések alapján az SN 2009d ún. Ib típusú robbanás volt, egy közel 30 naptömegű csillag összeomlása során. Az objektum korábban ennél is nagyobb tömegű lehetett, de külső rétegeit fejlődése közben, erős csillagszelek révén elveszítette. A robbanást megelőzően ún. Wolf-Rayet-csillag volt, nagy tömege ellenére mindössze akkora, mint a Napunk, emellett felszínén már alig lehetett hidrogén, mivel azt főleg hélium alkotta.  Néhány adat emellett arra is utal, hogy összeomlott magja nem gömbszimmetrikus, hanem enyhén lapult lehetett. A szakemberek megvizsgálták, hogy bizonyos gammavillanásoknál feltételezett, sajátos anyagsugár kialakulása fellépett-e ebben az esetben is. Egyes rendkívül nagyenergiájú szupernóva-robbanásoknál (hipernóvák) ugyanis két ellentétes irányba kirepülő anyagsugárban koncentrálódik a felszabaduló energia jelentős része. Az eddigi röntgen- és rádiómegfigyelések azonban nem utalnak erre - tehát nagy valószínűséggel egy ""átlagos"" szupernóva-robbanással volt dolgunk. Az adatok első elemzése alapján a kirepülő külső rétegek sebessége a fénysebesség közelítőleg 70%-át is elérhette. Ez lényegesen nagyobb a korábbi megfigyelések alapján becsült, 10% körüli értékeknél. A galaxis és a cikkben említett szupernóvák feltűnése - az új szupernóva három nappal a robbanás után látható (J. S. Bloom, M. Modjaz, UC Berkeley, Paritel SN/GRB Team) A megfigyelt röntgensugárzás jellemzői közel állnak ahhoz, amit már körülbelül 40 éve előre jeleztek egy ilyen eseménynél a szakemberek. A szupernóvákat eddig elsősorban az optikai tartományban találták meg. A most megfigyelt röntgenkitörés alapján azonban elképzelhető, hogy a közeljövő röntgen-űrobszervatóriumainak segítségével ezeken a hullámhosszakon is gyakoribbak lesznek az ilyen felfedezések.","[""csillag"",""NASA"",""Tejútrendszer""]",2
809,1330,https://aktiv.origo.hu/gazdasag/hirek/vilaggazdasag/20020719inaaz.html,gazdasag,aktiv.origo.hu,[origo],2002.07.25. 14:53,INA: az Arthur Andersen itt is varázsolt,Az INA horvát kőolajipari vállalat majdnem 668 ezer tonna olajat és több mint egymilliárd köbméter földgázt termelt az év első felében - jelentette a horvát HINA hírügynökség pénteken.,"A vállalat adatai szerint a horvátországi mezőkön 382 465 tonna olajat termeltek ki, 4 százalékkal többet a tervezettnél, és 171 638 tonna gázkondenzátumot, 8,5 százalékkal többet, mint tervezték. Az angolai és az egyiptomi koncessziók 81 244, illetve 32 651 tonnás olajtermelésével együtt alakult 667 998 tonnára az első félévi termelés. A horvát kormányválság miatt hetek óta késik az INA privatizációs pályázatán a rövidített lista nyilvánosságra hozatala. Az INA-ból 25 százalékot plusz egy részvényt hirdettek meg. A Globus című horvát hetilap szerint a Deutsche Bank és a PriceWaterhouseCoopers, a horvát kormány tanácsadói három cégre szűkítették volna a listát, de végül is négyben állapodtak meg, ezek a Mol Rt., az osztrák OMW, az orosz Lukoil és a Petrol-Israeli Corp. szlovén-izraeli konzorcium. Az oroszok a legerősebbek, de a leggyanúsabbak is - írta a Globus.  A cikk szerint az INA derülátó vezérkara 250-300 millió dolláros árban reménykedik, reálisan azonban nehezen hihető, hogy a legjobb árajánlat meghaladja a 200 millió dollárt. Az INA 717 millió kunás tavalyi hasznának több mint 60 százaléka ugyanis sokkal inkább az Arthur Andersen könyvvizsgáló cég szemfényvesztése, mintsem valós érték. (MTI) Ajánlat: INA   Korábban: Továbblépett a Mol az INA-pályázaton (2002. július 9.) A Mol érdeklődik az INA privatizációja iránt   (2002. június 14.)","[""Arthur Andersen"",""árupiac"",""földgáz"",""olajpiac"",""INA"",""Mol"",""Globus"",""HINA""]",0
2266,10697,https://www.origo.hu/gazdasag/20030331ahazai.html,gazdasag,www.origo.hu,[origo],,A hazai turizmus lehet a háború nyertese,"Az alig másfél hete tartó iraki háború már most érezteti hatását a nemzetközi idegenforgalomra. Franciaországban 15-25 százalékkal csökkent a foglalások száma az egy évvel korábbihoz képest, Németországban minden második ember nyaralási terveit befolyásolhatja a háború, Nagy-Britanniában pedig már napi egy fontért is kínálnak földközi-tengeri apartmanokat. A háború miatt azok az országok járhatnak jól, amelyek biztonságot, civilizált körülményeket kínálnak az utasoknak. Magyarországon egyelőre nem tapasztalható a háború negatív hatása, sőt a hazai turisztikai ipar akár nyertese is lehet a konfliktusnak - írja hétfői számában a Népszabadság.","A hazai turisztikai ipar szempontjából kiemelkedően fontos a német turisták utazási kedve. Az elmúlt évben a németek csupán 1,7 százaléka utazott Magyarországra, azonban a kereskedelmi szálláshelyek vendégéjszakáinak 35 százalékát ők töltötték itt. A háború miatt megnőhet azon német utasoknak a száma, akik a tengerentúli nyaralások helyett inkább valamelyik európai tengerpartot, vagy Közép-Kelet-Európát választják.  Erdei János, a Magyar Turizmus Rt. régiós igazgatója szerint a német vendégéjszakákról szóló adatok nem fedik teljesen a valóságot, ugyanis mintegy 150 ezer német állampolgár rendelkezik ingatlannal Magyarországon. Ők nem szerepelnek a vendégéjszakák számát kimutató adatban, ugyanakkor a szállásdíjakon kívül a szolgáltatások igénybevételében és az áruvásárlásban ugyanúgy részt vesznek. Ezt alátámasztja, hogy a határőrség becslései szerint a beutazók száma - ellentétben a vendégéjszakák számával - az elmúlt évben emelkedett. A FUR Jövőkutató Intézet prognózisa szerint az idei évben Törökország, Olaszország és Horvátország lesz a legnépszerűbb európai célország a német utazók körében. Ezeket az államokat a közeli és biztonságosnak tekinthető közép-kelet-európai államok követik. Az ötezer ember megkérdezésével elkészített elemzés ugyanakkor a januári állapotokat tükrözi, tehát még az iraki háború kirobbanása előtt készült. Így Magyarország akár még előbbre is kerülhet a német turisták tervezett úti céljainak sorában, hiszen sokan Törökországot most kevésbé tekintik biztonságosnak.  Erdei János szerint az erős forint sem riasztja el majd a németeket, különösen, hogy a bizonytalan gazdasági helyzet miatt takarékoskodásra kényszerülő németek Magyarországon 100 euróért annyi árut is szolgáltatást vásárolhatnak, amelyért például Ausztriában 179 eurót kell fizetni. Ezek alapján idén a tavalyi évhez hasonlóan mintegy 2,8 millió németországi vendégre, és 3,8 millió vendégéjszakára lehet számítani.  Igazi fellendülésre 2004-től számíthatunk, amelyet erősíthet, hogy az uniós csatlakozást követően a németországi vásárokon való megjelenés szempontjából rendkívül fontos promócióra és marketingre fordítható összeg 700 millió forintra emelkedik. A csatlakozás nyomán ráadásul hatályát veszti egy régi jogszabály, és így a jövőben Ferihegyen, Sármelléken és Debrecenben is leszállhatnak az európai diszkont-légitársaságok gépei, így az utazási költség tovább csökken a német turisták számára. Galla Gábor, a Magyar Turizmus Rt. vezérigazgatója szerint az első három hónapban tapasztalt kezdeti lemaradás az év hátralévő részében még behozható, így nem kell módosítani a vendégéjszakák számának 2 százalékos növekedésére vonatkozó prognózist - írja a Népszabadság.","[""Franciaország"",""Magyarország"",""Németország"",""Egyesült Királyság"",""ipar"",""turizmus"",""nyaralás"",""Népszabadság""]",0
1886,8015,https://www.origo.hu/gazdasag/20191028-otp-adathalaszat-figyelmeztetes.html,gazdasag,www.origo.hu,Origo,2019.10.28. 13:18,"Figyelmeztet az OTP, minden ügyfél érintett","Az OTP Bank ügyfelei között egy új típusú adathalász levél terjed. A pénzintézet felhívja ügyfelei figyelmét, hogy ilyen típusú levelet nem küld, erre egyébként az e-mail címéből, a szövegezéséből és a levél formátumából is következtetni lehet.","A bank kéri azokat az ügyfeleket, akik ilyen e-mailt kaptak, hogy megnyitás nélkül töröljék a levelet, ugyanis a melléklet káros kódokat tartalmaz. Ha már valaki megnyitotta a mellékletet, akkor javasolják számára, hogy forduljon IT szakemberhez, aki az adatainak biztonsága érdekében átvizsgálja, szükség esetén újratelepíti a számítógépét. A csalók levele a következő:","[""bank"",""csalás"",""adathalászat"",""email"",""OTP Bank""]",0
2207,10275,https://aktiv.origo.hu/gazdasag/hirek/vallalatihirek/20040728veszelyben.html,gazdasag,aktiv.origo.hu,[origo],2004.07.28. 10:27,Veszélyben az orosz olajkivitel Kínába,"A jövő héten leállhat a Jukosz vasúti olajexportja, vagyis az orosz olajkivitel Kínába - közölte a társaság vezérigazgatója. Steven Theede azt is bejelentette, hogy az olajcég tárgyal a hatóságokkal adóssága átütemezéséről.","A jövő hétig fizette ki a vasúti áruszállítás költségeit a Jukosz. Az olajtársaság számlái befagyasztása miatt nem fizetőképes, így vasúti exportja leállhat. Az olajcég havonta 400 ezer hordó olajat exportál vasúton, ebből 160 ezer irányul Kínába - jelentette be Steven Theede a Bloomberg beszámolója szerint Tomszkban. A hírügynökség emlékeztet: a Jukosz augusztus végéig rendezte a vezetékes olajszállítás költségeit.  Theede arról is beszámolt, hogy a társaság tárgyal az orosz igazságügyi tárcával adósságai átütemezéséről. A cég azt szeretné elérni, hogy tartozásaiból a következő egy évben hatmilliárd, az azt követő 12 hónapban pedig 2 milliárd dollárt törleszthessen.  A Jukosz részvényeinek árfolyama az elmúlt két nap során 33 százalékkal zuhant, így a vállalat piaci értéke 4,7 milliárd dollárra csökkent.","[""Kína"",""Oroszország"",""adósság"",""tömegközlekedés"",""átütemezés"",""Jukosz""]",0
581,10803,https://www.origo.hu/tudomany/20050707erzelmek.html,tudomany,www.origo.hu,[origo],2005.07.08. 9:04,Érzelmek és emlékek,"Új eredmények születtek az érzelmekkel kapcsolatos emlékek tárolásának agyi hátteréről. Az érzelmekhez kötődő emléknyomok kialakításában az agy amygdala és hippocampus nevű régiói működnek együtt. Az amygdala kulcsszerepet játszik abban, hogy az erős érzelmeket kiváltó eseményekre sokszor akár részletekbe menően is emlékezhetünk.","Közismert az a jelenség, miszerint jóval élénkebben emlékszünk az olyan eseményekre, amelyekhez erős érzelmek kapcsolódnak. Ilyenkor gyakran egészen pontosan fel tudunk idézni olyan részleteket is, amelyeket különben nem jegyeznénk meg. Ezt a jelenséget vakuemlékezetnek is nevezik, mert arra hasonlít, mintha agyunk egy fényképet készített volna az adott pillanatról, amit hosszú ideig képesek vagyunk tárolni, majd újra előhívni. Korábban több olyan kísérletet is végeztek, amelyekben különböző drámai eseményekhez kapcsolódóan arra kérték a kísérleti személyeket, hogy próbálják meg felidézni, mire emlékeznek az adott szituációból. Kennedy elnök meggyilkolásával kapcsolatban például sok amerikai részletesen fel tudta idézni, hogy hol volt és mit csinált, amikor meghallotta a hírt. Az amygdala szerepe A California Institute of Technology kutatói a Nature Neuroscience szaklapban közelmúltban megjelent tanulmányukban magyarázatot adnak a vakuemlékezet működésének agyi hátterére. A Ralphs Adolphs vezette kutatócsoport az amygdala (mandulamag) szerepét vizsgálta az erős érzelmi töltéssel társuló emlékek tárolásában. Kutatásuk során két csoportot hasonlítottak össze egymással. Az egyikben (kontrollcsoport) egészséges, a tesztcsoportban pedig olyan személyeket vizsgáltak, akiknek valamilyen mértékben károsodott az amygdalájuk. Mindkét csoportnak olyan képsorozatokat mutattak, amelyek valamilyen történetet mesélnek el. Az első esetben ezek a történetek érzelmileg semleges, teljesen hétköznapi történéseket mutattak be, például egy család átlagos délutánját, amint autóval hazafelé tartanak, majd épségben megérkeznek. A másik képsorozat ezzel ellentétben valamilyen tragikus eseménysorozatot ábrázolt, például ugyanezt a családot, amint hazafelé súlyos autóbalesetet szenvednek. Az érzelmi hatás fokozása érdekében olyan képeket is mutattak, amelyek részletekbe menően ábrázolják a tragédiát. Az előzetes várakozásnak megfelelően az egészséges személyek sokkal intenzívebben idézték fel azokat a történeteket, amelyek tragikusan végződtek, és sokkal kevésbé élesen azokat, amelyek hétköznapiak voltak. A tesztcsoportban viszont semmilyen különbséget nem lehetett kimutatni a kétféle eseménysor körülményeinek felidézésében. Ezek a személyek képtelenek voltak az erős érzelmeket kiváltó eseménysorhoz hozzákapcsolni az esemény részleteit.  Ebből arra lehet következtetni, hogy az amygdala a felelős azért, hogy az agy képes részletekbe menően megőrizni azokat az emlékeket, amelyekhez erős érzelmek kötődnek. A hétköznapi, érzelemmentes történet eseményeit nagyjából egyforma mértékben voltak képesek felidézni mindkét csoportban.    Kapcsolat az amygdala és a hippocampus között Az amygdala szerepet játszik azokban a betegségekben is, amikor valamilyen zavar jelenik meg az érzelmekkel kapcsolatos emlékek előhívásában. A poszttraumás stresszbetegségben szenvedő embereknél például bizonyos érzelmek hatására folyamatosan olyan emlékek idéződnek fel, amelyek valamilyen traumatikus eseményhez kapcsolódnak. Egy a Duke University kutatói által közölt tanulmány szerint az érzelmekhez kötődő emlékek hosszú idő után történő előhívásában egyfajta önmegerősítő ""emlékezeti hurok"" játszik szerepet, amely az amygdala és az agy hippocampus nevű régiója között alakul ki. A hippocampus a halántéklebeny középső részének mélyén található, és a hosszú távú emlékezet kialakításában játszik fontos szerepet. ""Ez az első olyan tanulmány, amely az érzelmekhez kötődő emlékek hosszabb idő után történő előhívását vizsgálta"" - mondta Roberto Cabeza, a cikk egyik szerzője. ""Eddig csak olyan vizsgálatokat végeztek, amelyekben a rövid távú előhívást vizsgálták, így nem tudták elkülöníteni egymástól az emléknyom rögzülésének és az emlék előhívásának folyamatát. Ez a különbségtétel igen fontos ezekben a vizsgálatokban."" A kísérletek során a személyeknek kellemes, kellemetlen és érzelmileg semleges fotókat mutattak, közben pedig funkcionális mágneses rezonanciás képalkotó eljárással (fMRI) vizsgálták a résztvevők agyműködését. Ez az eljárás a különböző agyterületek véráramlását képes mérni, és a fokozott véráramlás jelzi a nagyobb aktivitást.  Egy évvel később Egy év elteltével ugyanezekkel a résztvevőkkel megismételték a kísérletet úgy, hogy régi és újabb képeket is mutattak. A személyeknek meg kellett mondaniuk, hogy látták-e korábban az adott képet, és hogy a képekről milyen korábbi emlékek jutnak eszükbe. Az eredmények szerint a résztvevők sokkal könnyebben fel tudták idézni azokat az emlékképeket, amelyek valamilyen érzelemhez kapcsolódtak, mint amelyek semlegesek voltak. Az előhívás során fokozott aktivitást lehetett megfigyelni az amygdalában és a hippocampus területén egyaránt. A kutatók szerint a két agyterület egyidejű aktivitásának az a magyarázata, hogy egy érzelemmel kapcsolatos emlék előhívásakor ezek az agyterületek kölcsönösen serkentik egymás működését. ""Az eredményeket úgy is értelmezhetjük, hogy az emlékhez kapcsolódó érzelmek segítik az előhívást, az emlékek előhívása pedig felidézi a megfelelő érzelmeket"" - mondta Florin Dolcos, a kutatás vezetője. ""Az amygdala és a hippocampus között létrejövő kölcsönhatás bármelyik irányban működhet. Ez olyasmi, mintha a két terület között egy 'emlékezeti hurok' működne."" Ez azt is segíthet megérteni, hogy a poszttraumás betegségben szenvedő emberek miért nem képesek megszabadulni kellemetlen emlékeiktől, és hasznos lehet a megfelelő terápiás módszerek kidolgozásában is. Ezekkel a módszerekkel el lehetne érni, hogy a betegek másmilyen érzelmekkel társítsák ezeket az emlékeket, ezáltal mintegy újraszervezve és átalakítva azokat.             Illyés András","[""Illyés András"",""érzelem""]",2
715,810,https://www.origo.hu/gazdasag/20081121-felfele-nyitott-a-dow-jones-nasdaq.html,gazdasag,www.origo.hu,[origo],2008.11.21. 15:54,Javuló nyitás az USA-ban,"Úgy tűnik, elég mélyre süllyedtek az amerikai piacok ahhoz, hogy megjelenjenek a vásárlók, az ipari index két százalék feletti erősödéssel indította a pénteki kereskedést.","A New York-i ipari index, a Dow Jones (DJIA) 2,13 százalékos erősödéssel kezdte a kereskedést, ez 160,49 pontos többlet, a nyitóérték 7712,78 pont volt. A Standard & Poor's 2,5, a Nasdaq Composite 2,6 százalékkal ment. Jót tettek a piacoknak a Citigrouppal kapcsolatos hírek, jelesül a bank egyes egységeinek vagy akár egészének eladásáról felröppent hírek javulást hoztak, 12 százalékkal ugrott meg az árfolyam, és az ágazati indexként számon tartott Financial Select Sector tőzsdei alap árfolyama is magasabb lett 3,3 százalékkal. A két megelőző napon is 11 éves mélypontra eső indexeket az energiappírok is húzhatják, miután 50 dollár fölé drágult az olaj jegyzése. A kedvező hírek közül kiemelhető a Dell bejelentése a bevételcsökkenést ellensúlyozó költségcsökkentések miatt a vártnál nagyobb profitjáról; a világ második legnagyobb számítógépgyártójának árfolyama a csütörtöki zárás óta több mint hat százalékkal növekedett. Bármennyire is valószínű az árfolyam emelkedés, a makrohírek továbbra is aggasztóak: a Goldman Sachs legújabb előrejelzése szerint a negyedéves GDP csökkenés mértéke 5 százalékos lehet, a munkanélküliségi ráta pedig 2009 negyedik negyedére elérheti a 9 százalékot. A piacra továbbra is nagy visszahúzó hatással van, hogy az amerikai autógyártóknak nem sikerült kormányzati biztosítékot szerezniük a fenyegető csődök ellen. Született egy kétes értékű rekord: az S&P 500 index értéke jelenleg 52 százalékkal marad el a 2007 októberi rekordszinttől. Ezt a visszaesést a Stock Trader's Almanac szerint csak 1930 és 1932 között szárnyalta túl: értéke akkor 83 százalékkal csökkent.","[""USA"",""piac"",""amerikai gazdaság"",""ipari index""]",0
2124,9718,https://aktiv.origo.hu/gazdasag/hirek/vallalatihirek/20040319versenyhivatali.html,gazdasag,aktiv.origo.hu,MTI,,Versenyhivatali bírság a Bartók Béla út felújítóinak,"A Gazdasági Versenyhivatal lezárta a 4-es metró építésével kapcsolatos, a belső Bartók Béla út felújítása tárgyában kiírt közbeszerzési pályázat vizsgálatát, és annak megállapításai nyomán három építőipari cégre összesen 245 millió forint bírságot szabott ki - közölte a GVH pénteken.","A tanács a Strabag Rt-t 137 millió forint, az EGUT Rt-t 56 millió, a RING Kkt-t 52 millió forint megfizetésére kötelezte. A közlemény szerint a GVH azért indított versenyfelügyeleti eljárást, mert felmerült a gyanú, hogy több építőipari cég versenykorlátozó magatartást tanúsított a 4-es metró előkészítésével kapcsolatban a BKV Rt. Metró Projekt Igazgatóság által 2002. első negyedévében kiírt közbeszerzési eljárás ajánlati szakaszában. A GVH Versenytanácsa megállapította, hogy az eljárás ajánlati szakaszában a belső Bartók Béla útra vonatkozó pályázaton indult Strabag Rt. és EGUT Rt. a verseny korlátozását célzó, illetve arra alkalmas összehangolt magatartást tanúsított. Ugyancsak jogellenes, összehangolt magatartást állapított meg a tanács a Bocskai csomópont átépítésére kiírt közbeszerzési eljárással összefüggően a Strabag Rt. és a RING Kkt. esetében. A hivatal tájékoztatása szerint a pályázati ajánlatok beadása előtt a felsorolt vállalkozások a versenyhelyzetből következő ésszerű magatartással szemben közvetlen kapcsolatot vettek fel a Strabag Rt. által küldött fax-üzenetek formájában, amelyek alkalmasak voltak a pályázaton indult versenytársak piaci magatartásának befolyásolására. A Versenytanács álláspontja szerint a versenyt megalapozó és meghatározó üzleti érdek azt tételezi fel, hogy a versenytársak önállóan határozzák meg piaci magatartásukat, vagyis kizárnak minden olyan kapcsolatot, amely befolyásolhatja a versenytárs piaci viselkedését. Mindezen szempontokra figyelemmel a Versenytanács a Strabag Rt. valamint az EGUT Rt. és a RING Kkt fenti magatartását a gazdasági versenyt korlátozónak és így a versenytörvénybe ütközőnek találta. Ezért a Strabag Rt-re 137 millió forint, az EGUT Rt-re 56 millió, a RING Kkt-re pedig 52 millió forint versenyfelügyeleti bírságot szabott ki.","[""Bartók Béla"",""közbeszerzés"",""bírság"",""pályázat"",""devizapiac"",""építőipar"",""Gazdasági Versenyhivatal"",""Gazdasági Versenyhivatal Versenytanácsa""]",0
218,8649,https://magyarnemzet.hu/sport/visszaterne-tokioba-almai-varosaba-7985951/,sport,magyarnemzet.hu,Ch. Gáll András,2020. április 11. szombat 08:19,"Visszatérne Tokióba, álmai városába","Olimpiai ezüstérmes tornász, háromgyermekes tévétorna-szereplő, a NOB-tag, nagykövet, volt köztársasági elnök Schmitt Pál felesége. Makray Katalin a minap ünnepelte 75. születésnapját, és visszatekintve életére, arra a legbüszkébb, hogy mindvégig meg tudott maradni annak, akinek született: Makray Katalinnak. Vagy ahogy a költő írja: „Legnagyobb cél pedig, itt, e földi létben, ember lenni mindig, minden körülményben.”","– Nem tudom, miért, de az egész Makray famíliát debreceninek képzeltem – nyilván a két Balázs, az ön bátyja és unokaöccse Loki-kötődése miatt –, most látom, hogy ön az ország túlsó végében, Vasváron született. Hogy is van ez? 
– Édesapám az I. magyar királyi ejtőernyősszázad Ludovika Akadémiát végzett hadnagyaként Szombathelyen állomásozott a harmincas évek végén. Édesanyámmal – aki ma 97 éves, és velünk él, hála istennek – megismerkedtek, egymásba szerettek, és 1941-ben összeházasodtak. Egy évre rá megszületett Gábor bátyám, újabb egy év múlva Balázs, 1945. április 5-én pedig világra jöttem én. És miért éppen Vasváron? Édesapám a fronton harcolt – kilenc nappal a megszületésem előtt fogságba esett, és csak 1949-ben szabadult, négyéves voltam, amikor megismer­tem –, nagyapám a velem várandós anyámmal s a két pici gyerek bátyámmal menekült a szovjetek elől. Vasváron jöttek rá anyámra a szülési fájdalmak, abban az épületben, ahol 1664. augusztus 10-én aláírták a vasvári békét. No nem a díszteremben láttam meg a napvilágot, ahol a béke megköttetett, hanem – a családi legendá­rium szerint – az egyik melléképületben. Pesten nőttem fel, de igazából büszke vagyok a vasvári kötődésemre, és boldog, hogy díszpolgáruknak fogadtak. – Pesten hol laktak? 
– A Bródy Sándor utca 2.-ben. A földszinten van a Múzeum kávéház, az ablakunk a Nemzeti Múzeumra nézett. – 1956 már megvan az emlékeiben? 
– Olyan élesen, mintha tegnap történt volna. Október 23-án este ott voltam a rádiónál mint bámészkodó 11 éves kislány. A Trefort utcába jártam iskolába, öt óra körül jöttem haza a napköziből, és láttam, hogy rengeteg ember áll a rádió épülete előtt. Hazaszaladtam, letettem a táskámat, és azt füllentettem édesanyámnak, hogy vissza kell mennem az egyik osztálytársnőmhöz a leckéért. De persze az izgatott, hogy miért gyűlt össze az a rengeteg ember. Aztán csak arra emlékszem, hogy mozdulni sem tudtam a tömegben, de valahogy kiszabadultam és hazarohantam. – Milyen körülmények között éltek? 
– Egy hatalmas polgári lakásban, csak éppen hetes társbérletben. Kisemmizett, deklasszált emberek, akkor már a Hortobágyra kitelepített nagyapám is ott volt velünk, szóval így. És mégis boldog gyermekkorom volt! Imádtam tornázni, Trebitsch Joli néninél kezdtem a Szentkirályi utcában, aki látta, hogy tehetséges vagyok; tízéves voltam, amikor átirányított a Postásba. 1959-ben jártam először, ifiválogatottként a tatai edzőtáborban, majd 1962-ben bekerültem a prágai világbajnokságra utazó csapatba, ahol 17 évesen döntőbe kerültem felemás korláton. Aztán 1963-ban Porto Alegrében a legendás Larisza Latinyinával holtversenyben megnyertem az egyéni összetettet, és csapatban is elsők lettünk. Hogy Latinyina 29 évesen milyen egyetemre járt, azt nem tudom, de engem éppen akkor vettek fel a TF-re, abszolút jogosan indultam az Universiadén. Ez a győzelmem már jó alapot biztosított a tokiói olimpiához, hiszen a torna olyan sportág, ahol a pontozók szemében meg kell alapoznia magát az embernek. – Apropó, sohasem pontozták le? 
– Se le, se föl. Szerencsés alkat vagyok, én mindig elfogadtam, amit elértem, így a tokiói olimpiai ezüstérmemet is. Előzőleg 1962-ben Ducza Anikóval meghívtak Japánba egy kéthetes bemutatóturnéra. PanAmmel repültünk, Delhin és Bangkokon, Hongkongon át 48 órát utaztunk, hatalmas élmény volt. Japánban együtt voltunk a sportág óriásaival, Endóval, Jamasitával, Onóval. Kiváló tornászok voltak, összebarátkoztunk, remekül megfelelt ez egyfajta akklimatizációnak. – Esélyes volt az olimpián? 
– Ducza Anikó talajon és gerendán volt éremesélyes, és nem akarok álszerény lenni, de benne volt a levegőben, hogy korláton én is jól szerepelhetek – annak ellenére, hogy a 168 centimmel én voltam a csapatunkban a legmagasabb, és nagyon kellett vigyáznom, hogy a lábam ne súrolja a földet. Volt az olimpia előtt egy kéztörésem, ami kapóra jött, mert Soti bácsival, az edzőmmel – Solymosi Ottóval – kidolgoztunk egy vadonatúj, erős gyakorlatot, miközben nem kellett versenyeken indulnom. Harmadik helyen kerültem a döntőbe, az előttem álló Čáslavská elrontotta az egészcsavar-elemet, leesett. Asztahova győzött, én lettem a második a nagy Latinyina előtt. Olyan boldog voltam, hogy madarat lehetett volna fogatni velem. Főleg, hogy csapatban is ötödikek lettünk. Bőgtem a dobogón örömömben, mint egy kisbaba. Ellentétben az elhíresült mondással azt vallom, hogy sírni nem csak a győztesnek szabad. Mert boldogságában mindenki elérzékenyülhet. A szüleimre gondoltam, meg az edzőimre, Soti bácsira és Macus nénire, Kovács Lászlóné Csillik Margitra, akik nem lehettek kint Tokióban. Akkor még nem volt tévénk, a szüleim a szomszédban, az edzőim pedig a Lenin körúti Keravill kirakatában nézték az olimpiát. – Schmitt Pállal, a férjével mikor találtak egymásra? 
– Ó, hát a híres tatai edzőtáborban! Én tizenhét éves gimnazista voltam, Pali húsz, 1962-t írtunk. Beszélgettünk, de semmi több, csak amikor vége lett a nyárnak és elkezdődött a suli, mondtam a barátnőmnek, hogy találkoztam egy csinos fiúval, aki nagyon tetszik. Az olimpia évében Pali már udvarolgatott nekem; Tokióba ő még nem jutott ki. Aztán komolyra fordultak a dolgok, és 1966. július 23-án megesküdtünk. Alexa egy évre rá megszületett, Mexikóvárosban úgy lettem másodszor is az olimpiai ötödik csapatunk tagja, hogy a lányom egyéves volt. Nagyon örültem, hogy Palival együtt szerepelhettünk az olimpián, ahol ő először volt aranyérmes a csapattal. – Mi a véleménye a mai tornászokról? 
– Simone Biles egyedülálló jelenség, amit ő tud, arról mi nem is álmodhattunk. Persze ne feledje, hogy ő 140 centi, míg én 168 voltam, és így sokkal könnyebb. Ma már sajnos nincsenek mutatós Horkinák, Korbutok, Boginszkaják. Na és a mai szerek…! A mi időnkben a talaj úgy nézett ki, hogy a betonra ráraktak két centi filcet, aztán kész. Ma meg, ha rálépsz a szőnyegre, úgy érzed, mintha trambulinon járnál. De amit Biles tud, az előtt le a kalappal. Egyvalamiben azonosak a maiak és a régiek: a tornát valamennyien nagyon-nagyon szeretik, szerettük. – Ugorjunk egy nagyot! Milyen érzés volt first ladynek lenni? 
– Hú, mekkorát ugrott, hadd vegyek egy nagy levegőt! Szóval befejeztem a versenyzést, jött a három gyerek, Alexa, Petra, Gréta, majd a tévétorna. Közben a férjem 1983-ban a Nemzetközi Olimpiai Bizottság tagja lett, majd a Magyar Olimpiai Bizottság elnöke, később madridi és berni nagykövet. Sokat utaztam vele, így volt időm megszokni a közszereplést. De first lady sohasem voltam, én csupán a köztársasági elnök feleségeként igyekeztem megfelelni az elvárásoknak a haza szolgálatában. Én mindvégig megpróbáltam Makray Kati maradni, önmagamat adni, még ha estélyi ruhát kellett is öltenem. Mostanában is vannak nemcsak protokolláris feladataim, hanem igazi szívügyeim. Talán az egyik legnemesebb számomra, a katonai felmenőim miatt is, amit óriási megtiszteltetésként élek meg, hogy a 2011-ben újjáalakult Ludovika Akadémiai Zászlóalj zászlóanyja lehetek, ezzel folytatva a családi hagyományokat. – Van még megvalósulatlan vágya? 
– Boldog lennék, ha jövő júliusban, 57 év után eljuthatnék a tokiói olimpiára, és ezzel mintegy keretbe foglalnám az eltelt hat évtizedet.",[],1
575,10647,https://www.origo.hu/tudomany/20100920-kutatok-ejszakaja-egy-ejszaka-ezer-kutato.html,tudomany,www.origo.hu,-,2010.09.21. 15:48,Ezeregy kutató meséi: Kutatók Éjszakája szeptember 24-én,"A kutatók nem elefántcsonttoronyban élő, zárkózott emberek, hanem a hétköznapokban tapasztalható csodák mögött álló színes egyéniségek. Ezt mutatja be immár ötödik alkalommal a Kutatók Éjszakája, ahol több mint nyolcszáz programon közel ezer kutató bizonyítja be a nagyközönség számára, hogy a tudomány érdekes, és tanulni sohasem késő.","A rendezvény 24 város 43 intézményében zajlik párhuzamosan, így izgalmas és különleges programokra lehet számítani Soprontól Budapesten át Debrecenig. Ingyenes, interaktív kísérletek, előadások, kiállítások, intézmény bejárások ismertetik meg az érdeklődőket a tudomány világával. Természettudomány, orvostudomány, műszaki tudományok, agrártudomány, társadalomtudomány és a bölcsészettudományok is mind ott lesznek, úgy, ahogy még sohasem láthattuk azokat. Nézzünk néhányat a programok közül!  Egerben az ""Energikus kémikusok"" mellett LEGO robotok és éjjeli lepke figyelés, Miskolcon mágneses levitáció vagy bányalátogatás várja az érdeklődőket. Martonvásáron számos intimitást megtudhatunk a búzanövények életéről, Mosonmagyaróváron látványos konyhai kísérletekkel szórakozhatunk. Pécsett világító állatok és növények, Sárospatakon hipnózis, Sopronban a jövő informatikája kínál izgalmakat. Százhalombattán életre kel az őskor, Szegeden festéklézer és húsevő szőrös növények, Szombathelyen helyszínelő tudósok és krimipéntek vár. Debrecenben pedig az Elemi álom című animációs film premierjére kerül sor. A szeptemberi csillagos égboltot több városban is csillagászati távcsövekkel kémlelhetjük: Budapesten a Millenárison és a Budapesti Műszaki Egyetemen, valamint Kecskeméten, Győrben, Szombathelyen, Pécsett, Székesfehérváron és Miskolcon várják égi sétára a látogatókat. Megnyitja kapuit a Bajai Csillagvizsgáló is, ahol nemrégiben magyar csillagászok új szupernóvát fedeztek fel. Focizó robotok a Nyíregyházi Főiskolán (a kép egy korábbi Kutatók Éjszakáján készült) A központi budapesti programnak a Millenáris ad otthont. Tegyünk távcsöves kirándulást az őszi égbolton, vegyük szemre a Kitchen Budapest (KIBU) izgalmas installációit, majd a B csarnok nagyszínpadán hallgassuk meg, milyen az, ha a sci-fi irodalom ihleti a tudományt, hogyan kapcsolódnak az agyhullámok a kreativitáshoz, vagy fürkésszük ki a szerencsejátékok matematikai-pszichológiai alapjait. Szagoljunk be az Élményműhelybe, küldjünk Pulit a Holdra, majd vegyünk részt a Ritmika-Aritmetika kísérletben, ahol közös dobolással írhatunk új ritmusképleteket. Mindezt szigorúan a tudomány talaján! A dobolás mágikus erejét kutató kísérlethez a látványt a Medence csoport VJ-i keverik, és 3D-s vetítés is támogatja. A budapesti egyetemeken is látványos programkínálattal készültek a szervezők: a Corvinuson megismerhetünk belülről egy mikroszaporító labort, az Eötvös Loránd Tudományegyetemen robotpartnerekkel játszhatunk labirintus játékot és egyes pálinkafajták is harca kelnek. A BME-n ismét kinyílik a Nukleáris Technikai Intézet Oktatólaborja, és közelről láthatunk egy mini atomreaktort. Ugyanott betekinthetünk egy élelmiszervizsgáló labor mindennapjaiba, vagy vezető nélküli légijárművekkel ismerkedhetünk. A Semmelweis Egyetemen tudományos lézershow és molekuláris muzsika vár, a Pázmányon pedig a mindig népszerű robotfoci és robotikai kutatások. Az Óbudai Egyetem Mérnöki Karán egy felújított T-modellel, sikerének titkával és a kézgeometriai azonosítás módszerével ismerkedhetünk. Az Országos Idegtudományi Intézet agyműtét videót mutat be, de megtudhatjuk, miért csikorgatjuk a fogunkat, vagy mitől remeg a kezünk. A Közlekedéstudományi Intézet pedig bevezet a kátyúkészítés tudományába.  Látogatók a Budapesti Műszaki Egyetem oktató reaktoránál (a kép egy korábbi Kutatók Éjszakáján készült) Idén először egy nagyvállalati partner is bekapcsolódott a programok szervezésébe. Az Ericsson Magyarország az első hazai nyilvános élő LTE - Long Term Evolution (4G) mobiltechnológiai bemutatónak ad otthont, továbbá a nagyközönség számára megnyitja különleges fejlesztő laboratóriumait, bemutatja az ericssonos munkatársak hobbiból megalkotott szerkezeteit, távközlési/mobiltelefónia minikiállítást szervez, és erre az alkalomra Budapestre hoz egy twitterező fát, 3D kamerát és TV képernyőt is. A Bay Zoltán Alkalmazott Kutatási Közalapítványnál nem a főzőversenyhez puffasztják a fémhabotm, míg a Barabás Villában az innovációk mellett a múltba tekintünk, megismerhetjük a kutatói divatot (Archimedes-től a Curie házaspárig) Fábry Sándor konferálásában. A Klebelsberg Kultúrkúriában IQ akadályverseny és borkóstolás, a Collegium Budapestben a Föld és a Mars rejtélyei várják az érdeklődőket. A Petőfi Irodalmi Múzeumban Csenge veszi fel a harcot a Záptojásszagú Mágus ellen, méghozzá a vegyészet, egész pontosan látványos kísérletek segítségével.  A Kutatók Éjszakáját a Magyar Telekom is támogatja. Idén nemcsak a központi budapesti helyszínt, a Millenárist biztosítja a szervezőknek, hanem innovatív bemutatókkal és ötletes, interaktív programokkal is várja a látogatókat. A Magyar Telekom innovációs laborja, a Kitchen Budapest (KiBu) három installációval is jelen lesz. Bemutatásra kerül az Animata árnyszínház, mely egy valós idejű animációs szoftver, segítségével könnyedén építhetünk fel jeleneteket virtuális bábokkal. Kipróbálhatjuk az Opera Loopert is, amely egy a New York-i Brooklyn Museum eseményére készült interaktív installáció, továbbá megcsodálhatjuk a Landelion nevű, a kábelek újrahasznosításával kialakult organikus formájú net-pitypangot, amelyet a látogatók kelthetnek életre.  Az Origo bluetooth-on sugárzott mobil alkalmazásaival mutatkozik be a Millenárison. Az izgalmas programokhoz a Magyar Telekom rendszerintegrációs és informatikai szolgáltatásokat nyújtó leányvállalata, a KFKI is hozzájárul egy kiváló minőségű videokonferencia létesítésével, amely lehetővé teszi a bejelentkezést élő kapcsolatban a központi és a győri helyszín között.  Az [origo]-t kiadó Origo Média és Kommunikációs Szolgáltató Zrt. kizárólagos tulajdonosa a Magyar Telekom Nyrt.","[""természettudomány"",""magyar kutatók"",""népszerű tudomány"",""Kutatók Éjszakája"",""kutató"",""ismeretterjesztés"",""kutatás és fejlesztés""]",2
1855,7882,https://aktiv.origo.hu/gazdasag/hirek/vilaggazdasag/20031125agazdasagi.html,gazdasag,aktiv.origo.hu,MTI,,A gazdasági összeomlás szélére került Grúzia,"Grúzia a gazdasági összeomlás szélén áll - jelentette ki Nino Burdzsanadze, a kaukázusi köztársaság ideiglenes államfője kedden Tbilisziben. A gazdaság további romlásának megállításához radikális intézkedésekre lesz szükség.","Burdzsanadze az elnöki hivatal munkatársai előtt elmondta, hogy pénzügyi segítséget kíván kérni a nemzetközi közösségtől, mivel az ország gazdasági helyzete sokkal súlyosabb, mint azt sokan gondolták.  Az ideiglenes államfő kijelentette: a gazdaság állapotának további romlását elkerülendő több radikális intézkedés bevezetésére lesz szükség. Az ideiglenes elnök nyilatkozatát egyenes adásban közvetítette a grúz televízió is.  Grúzia gazdasági helyzete már tíz éve válságban van, külföldi adósságának összege eléri az 1,75 milliárd dollárt. A Nemzetközi Valutaalap ráadásul megtagadta, hogy pénzt folyósítson Tbiliszinek, ameddig Eduard Sevardnadze korrupcióval összefonódott kormánya van hatalmon.","[""Nino Burdzsanadze"",""Grúzia"",""Tbiliszi"",""gazdaság"",""összeomlás"",""további romlás""]",0
1187,3775,https://www.origo.hu/gazdasag/20071116-cegkozlemenyek-kozzetetele-a-honlapon-ugyvedi-szekhelyszolgaltatas.html,gazdasag,www.origo.hu,Váci Tímea,2007.11.30. 0:34,Megszűnik a Cégközlöny monopóliuma,"Szeptembertől lehetővé teszi a cégtörvény, hogy a cégek a Cégközlöny helyett saját honlapjukon tegyék közzé kötelező közleményeiket. A honlap tartalmi követelményeit összefoglaló jogszabály azonban csak novemberben jelent meg. Ugyanígy járt a cégek ügyvédi irodákba településének szabályozása is.","A szeptembertől hatályos cégtörvény-módosítás lehetővé teszi a cégeknek, hogy saját közleményeit ne a cégközlönyben, hanem saját honlapjukon tegyék közzé. Ezek a társaságok a cég honlapját, elektronikus elérhetőségét is kötelesek feltüntetni a cégjegyzékben. A honlapot folyamatosan működtetni kell, a közleményt pedig úgy kell rajta megjelentetni, hogy igazolja a közzététel megtörténtének időpontját. Amennyiben a cég nem működteti folyamatosan honlapját, a cégbíróság törvényességi felügyeleti eljárásban törölheti a cégjegyzékből a honlap elérhetőségét és azt, hogy a cég itt teszi közzé közleményeit. Amennyiben pedig már nem akarja tovább működtetni a cég a honlapot, köteles ezt bejelenteni a cégbíróságnak, és egyben kérni a honlap törlését a cégjegyzékből. Ezzel egyidejűleg minden olyan közleményét meg kell küldenie a cégbíróságnak, amit a honlapján megjelentetett. Legfeljebb öt lépés A november 20-ától hatályos igazságügyi miniszteri rendelet részletesen meghatározza, hogy milyen követelményeknek kell megfelelnie a céges honlapnak ahhoz, hogy alkalmas legyen a közlemények közzétételére. A honlapon jól látható helyen kell szerepeltetni a cég cégjegyzékbe bejegyzett nevét, székhelyét, cégjegyzékszámát, adószámát. A folyamatos működtetésnek akkor tesz eleget a társaság, ha biztosítja a honlap megtekintésének folyamatos, havi szinten legalább 98 százalékos szintű elérhetőségét. Amennyiben a honlap karbantartás miatt átmenetileg szünetel, az üzemszünetet 3 nappal előtte meg kell hirdetni, és a szünet nem lehet hosszabb 48 óránál. A közleményeket úgy kell elhelyezni a weboldalon, hogy a főoldalon jól látható ""közlemény"" menüpont (link) alatt legfeljebb öt továbblépéssel elérhetőek legyenek. A közlemény letölthető dokumentumként is megjeleníthető, így azonban csak legalább fokozott biztonságú elektronikus aláírással és időbélyegzővel ellátott közlemény helyezhető el. A közzétételkor a közleményben meg kell jelölni a honlapon való megjelenítés napját is, ez a nap minősül ugyanis a közzététel napjának. Fontos szabály, hogy a közleményt magyar nyelven kell közzétenni. Az idegen nyelvű közleményhez nem fűződnek joghatások, csak tájékoztató jelleggel tehetők közzé. Fel kell tüntetni azt az időpontot is, amikor a cég az elektronikus elérhetőséggel rendelkező, azt megadó hitelezőit elektronikusan tájékoztatta a közzétételről, a közlemény egyidejű megküldésével. A közleményeket nem lehet eltávolítani A közlemény tartalmát a közzétételt követően nem lehet módosítani. Kijavítani, illetve kiegészíteni lehet, de csak úgy, hogy külön kijavító közleményt kell közzétenni. A közzétett közlemények, és a cég adatai nem távolíthatóak el a cég honlapjáról, de a közzétételtől számított 2 év elteltével archívumba helyezhetők. Az archívumot a főoldalról a közlemény menüpont alatt kell elérhetővé tenni. Amennyiben a közleményt a cég felhasználja a cégeljárásban, köteles közölni a közlemény elérhetőségének közvetlen url-jét, emellett azonban csatolnia kell a közzétett közlemény teljes szövegét is. Lényeges előírás, hogy a társaság megszünteti a honlapját, vagy a közleményeit a jövőben nem kívánja a honlapon közzétenni, változásbejegyzési eljárás keretében valamennyi közzétett közleményt be kell nyújtania a cégbírósághoz. Székhelyszolgáltató ügyvédek Nem minden cég bérel irodát, és saját lakásába sem biztos, hogy bejelentené a céget, de az is lehet, hogy nincs is önálló lakása a tagoknak. Ettől még a cég működik, de nem bonyolít le olyan ügyfélforgalmat, vagy nem végez olyan tevékenységet, amihez külön irodára lenne szüksége. Ilyenkor megoldás a székhelyszolgáltatás, azaz egy bejegyzett ügyvédi irodába bejelenteni a céget. Igaz, hogy az ügyvédi törvény már szeptembertől lehetővé teszi az ügyvédeknek a székhely szolgáltatást, az ezt szabályozó miniszteri rendelet csak novemberben lépett hatályba. A cég székhelyeként annak az ügyvédnek, illetve ügyvédi irodának a székhelye is bejegyezhető a cégjegyzékbe, amely a cég megbízásából gondoskodik a cég üzleti és hivatalos iratainak az átvételéről, érkeztetéséről, megőrzéséről, rendelkezésre tartásáról.  A székhelyszolgáltatásra ügyvédi megbízási szerződést kell kötni. A megbízási szerződésben meg kell határozni azokat az iratokat (azok fajtáit), amelyeket a székhelyen kíván őrizni, rendelkezésre tartani az ügyvéd. Ezek között mindenképpen szerepelnie kell legalább a cég cégiratainak, hatósági engedélyeinek, az adóhatósági adatbejelentéseknek, valamint a számviteli törvény szerinti beszámolónak. A megbízás csak akkor lehet határozott idejű, ha maga a cégalapítás is határozott időre szól. Az ügyvéd köteles tételes és naprakész iratjegyzéket és ingóságra vonatkozó jegyzéket vezetni azokról az iratokról és ingóságokról, amelyeket a székhely szolgáltatás alapján tart magánál.","[""szabályozás"",""ügyvédi iroda"",""közzététel"",""Cégközlöny""]",0
1237,4079,https://www.origo.hu/gazdasag/hirek/vallalatihirek/20040728megiden.html,gazdasag,www.origo.hu,[origo],2004.07.28. 18:01,Még idén eladják az egész Malévot,"A kormány elfogadta a Malév privatizációs koncepcióját, amely szerint nyílt, egyfordulós pályázatot írnak ki a légitársaság teljes, közel 100 százalékos állami részvénycsomagjára. A társaságot még ebben az évben értékesítenék - mondta Gál J. Zoltán kormányszóvivő a kabinet szerdai ülését követő sajtótájékoztatón.","Az ajánlattevőnek biztosítania kell a nemzeti légitársasági jelleg megtartását, át kell vállalnia az adósságot és a Malév tőkéjét is emelnie kell - közölte Gál J. Zoltán. A szóvivő elmondása szerint az elbírálás egyik fontos szempontja lesz a tőkeemelés. A vevőjelöltnek arra vonatkozóan is ajánlatot kell tennie, miként áll helyt a Malév adósságaiért. Jelenleg 36,2 milliárd forint a légitársaság adóssága, ebből 33 milliárd forint mögött állami garancia van. A kormány szerdai döntése értelmében a társaság teljes állami tulajdonát  felajánlják értékesítésre. A korábbi várakozások azok voltak, hogy az állami társaság kisebbségi részvénypakettjét adják el külföldi befektetőknek. Érdemi befektetői érdeklődés van a Malév iránt, van olyan társaság, amely a nemzeti légitársasági jelleg fenntartásával hajlandó tulajdonossá válni - mondta a kormányszóvivő. Lapértesülések szerint elsőszámú vevőjelölt a Malévra a kínai Hainan Airlines, melynek többségi tulajdonosa a kínai állam, kisebbségi - 14,8 százalékos részvényese - pedig Soros György egyik cége. Lehetséges tulajdonos még a francia-holland Air France-KLM holding is, emellett nem zárta ki korábban a Maláv-pályázaton való indulást az Austrian Airlines sem. Többszörös tulajdonoscsere A Malév 1992 nyarán alakult át 100 százalékban állami tulajdonban lévő részvénytársasággá. 1992. december 15-én részvényeinek 35 százaléka olasz kézbe került, az Alitalia 30, a Simest befektetési társaság pedig 5 százalékot vásárolt meg a Malév részvényeiből. Az olasz tulajdonrészt 1997. december 15-én két magyar bank, a Magyar Külkereskedelmi Bank Rt. és az OTP Bank Rt. megvásárolta. 1999 augusztusában az ÁPV Rt. ezeket a részvényeket visszavásárolta, így a Malév tulajdonosa 99,93 százalékban az ÁPV Rt., 0,07 százalék pedig kisbefektetők kezében van. A jelenleg 3 500 millió forintos alaptőkével rendelkező társaság 2003-as évet 113,8 milliárd forint forgalommal zárta. Tavaly december 31-én 2830 alkalmazottat foglalkoztatott a társaság. A Malév 35 országban képviselteti magát Malév képviseletek és vezérügynökök útján, járatain tavaly 2,2 millió fizető utas repült.","[""Gál J. Zoltán"",""privatizáció"",""légi közlekedés"",""pályázat"",""Malév""]",0
450,6686,https://www.origo.hu/tudomany/20160707-darazsak-pofa-mintazat-harc.html,tudomany,www.origo.hu,Origo,2016.07.07. 20:05,A darazsaknál a pofa mintázata jelzi hány danos a mester,"Bár elsőre egyformának tűnnek, minden darázsnak egyedi a pofamintázata. Ez fontos jelzése az állat harciasságának: minél több fekete mintázat látható rajta, annál agresszívabb, veszedelmesebb ellenfél. A csalást viszont keményen büntetik.","A papírdarazsaknak ( Polistes sp .) változatos fekete pofamintáik vannak, amelyek jelzik a harci erejüket. Azok a darazsak, amelyeknek minél több szabálytalan fekete folt látható a pofájukon általában több harcot nyernek meg, és a riválisok kerülik is őket, ellentétben azokkal, amelyek pofáján kevesebb fekete folt található. Elisabeth Tibbetts, a Michigani Egyetem evolúciós biológusa arra volt kíváncsi, vajon miért nem csalnak egyes egyedek azzal, hogy „több danos mesternek” adják ki magukat, mint amilyenek valójában. Az amerikai tudományos akadémia folyóiratában (PNAS) megjelent kísérletekből kiderült, hogy a csalás nem kifizetődő. Tibbetts és munkatársai a  Polistes dominulus  papírdarazsak nőstényei között szerveztek párviadalokat. A darazsakat a tavaszi fészekkeresési időszak alatt gyűjtötték be, mert ilyenkor a legnagyobb a versengés a királynők között, hogy melyiküknek sikerül fészket alapítania. Mindegyik nőstény darazsat hasonló méretű riválissal állítottak párba. Kétórás párharcokat vívtak egy plexidobozban, amelyet videóra rögzítettek. A párok egyik tagját nem módosították, de a másik pofamintázatát úgy alakították, mintha az nagyobb harci erőt képviselne. A párharc agressziójának mértéket az összekapaszkodások, harapások és szúrások mennyiségének pontozásával értékelték. A párbajok után mérték a darazsak juvenilishormon-szintjét. A juvenilis hormon (JH) a gerinctelenekben hasonló szerepet tölt be, mint a hím nemi hormonok (androgének) a gerincesekben.  A papírdarazsaknál a magas JH-szint a dominanciával, az agresszióval és a megnövekedett termékenységgel áll kapcsolatban. A kutatók azt tapasztalták, hogy a hamisan magas harci képességeket jelző darazsakat jóval több agresszivitás érte, mint a kontrolldarazsakat, és az az agresszió rögtön a párharc után lecsökkentette a JH-szintjüket. A blöffölő darazsakkal harcoló rovaroknak ezzel szemben megnőtt a JH-szintjük. „Az egyik érdekes dolog a cikkel kapcsolatban, hogy kimutatja, a csalás befolyásolja a csaló és a csalókkal kölcsönhatásba kerülő egyedek fiziológiáját” – mondta Tibbetts. Még a hormonszint átmeneti változásai is valószínűleg megváltoztatják az egyed evolúciós fitneszét a hormonnak a felépítésre, az élettanra és a viselkedésre gyakorolt hatásával. Darazsaknál a juvenilis hormon befolyásolja a társadalmi rangot és egész életre szólóan meghatározza a szaporodási lehetőségeket. Ebből következően a JH csökkenésének a fészekalapítás időszakában valószínűleg hosszú távú ára van”  – írják a szerzők. Ezért nem éri meg a csalás, mert nagy árat fizet az egyed, ha rájönnek. A darazsak pofamintázata azon biológiai „díszítések” közé tartozik, amely információt közöl a viselője általános kvalitásairól. Így a kifinomult díszeket viselő egyedek nagyobb társadalmi és szexuális fenyegetést jelentenek, mint a kevésbé díszes egyedek. Ilyen díszek például a pávák farktollai vagy a szarvasok agancsai. „A darazsak díszei nem olyan kifinomultak, mint a páváké” – mondta Tibbetts. „Inkább a házi verebek mellfoltjaihoz vagy a karateövszínekhez hasonló, de a célnak megfelel.”","[""harc"",""állat"",""darázs"",""pofa"",""mintázat""]",2
840,1524,https://www.origo.hu/gazdasag/magyargazdasag/20070511sajat.html,gazdasag,www.origo.hu,Deák Bálint,2007.05.11. 8:16,Saját pályájára licitálhat az FTC,"Várhatóan még májusban kiírják az Üllői úti nyolchektáros ingatlan eladására a tendert, amelynek tulajdonjoga az államé, használati joga viszont az FTC tulajdonában van - írja a Világgazdaság. Elképzelhető, hogy az FTC is benyújtja pályázatát, méghozzá úgy, hogy egy ingatlanfejlesztő céggel közösen konzorciumot hoz létre.","Az ingatlanpályázat értelmében az értékesítésből befolyó pénzből 1,5 milliárd forintot kap az egyesület, továbbá a tender győztese 1,2 milliárd forintot költ a stadion felújítására. Dámosy Zsolt, a Fradi elnöke a lapnak elmondta:: ezenkívül az ingatlan vevője 800 millió forintért megvásárolja a Labdarúgó Zrt.-t is a klubtól, és átvállalja a társaság kötelezettségeit. Némileg megnehezítheti azonban a vállalat eladását, hogy a Ferencváros csak úgy tudja befejezni az idei szezont a másodosztályban, hogy néhány, a klubhoz közel álló magánszemély egy konzorciumot hozott létre, s 120 millió forintot bocsátott a társaság rendelkezésére, ami a jövőben üzletrésszé váltható a Labdarúgó Zrt.-ben. Az egyesület vezetői több - az Üllői úti ingatlanra pályázó - ingatlanfejlesztő céggel is kapcsolatba léptek már, mivel tapasztalataik szerint a feltételek közül a Labdarúgó Zrt. megvásárlása okozza a legfőbb problémát a vállalatoknak. Dámosy Zsolt éppen ezért elképzelhetőnek tartja, hogy a tenderre az FTC is benyújtja pályázatát, méghozzá úgy, hogy egy ingatlanfejlesztő céggel közösen konzorciumot hoz létre. Az egyesület jelenleg az adóhivatalnak összesen 400 millió forinttal tartozik, s további félmilliárd forintot követelhetnek rajta egyéb hitelezői, míg az FTC Labdarúgó Zrt. körülbelül kétszáz szállítójának összesen 850 millió forinttal adós. Dámosy Zsolt azonban kiemelte: úgy érzi, az idén sokkal jobb helyzetben van a Ferencváros, mint tavaly ilyenkor, hiszen reális esély van rá, hogy az egyesület és a Labdarúgó Zrt. is hamarosan vissza tudja fizetni kötelezettségeit. A klub vezetése továbbra sem mondott le a Labdarúgó Zrt. értékesítéséről, s az elnök jelezte, bíznak benne, hogy megtalálják a megfelelő befektetőt, aki átvállalná a társaság tartozásait.","[""Üllői út"",""ingatlanpiac"",""pályázat"",""FTC"",""Világgazdaság""]",0
279,235,https://www.origo.hu/tudomany/20160525-urkutatas-hideghaboru-john-f-kennedy-apollo-program-szputnyik-1-jurij-gagarin-neil-armstrong.html,tudomany,www.origo.hu,Elter Tamás,2016.05.25. 19:56,Hidegháborús félelmek szülték az Apolló-programot,"John F. Kennedy, az Amerikai Egyesült Államok hivatalba lépett új elnöke ötvenöt éve, 1961. május 25-én jelentette be ország-világ előtt, hogy Amerika az évtized végéig embert küld a Holdra. A szenzációs bejelentés hátterében – szemben a hivatalos indokkal, a tudományos kutatás egyetemes jelentőségével – valójában a szovjet rakéta- és űrtechnika nem várt és az amerikai nemzetbiztonság számára különösen aggasztó sikerei álltak.","Az Eisenhower adminisztráció nemzetbiztonsági stábját és a Pentagont valósággal sokkolta, amikor 1957. október 4-én a szovjet hírügynökség, a TASZSZ világgá kürtölte a szenzációs hírt; a Szovjetunió sikeresen orbitális pályára állította a Szputnyik-1 műholdat.  Noha az első ember alkotta eszköz, amely a világűr határát jelentő 100 kilométeres magasságban húzódó Kármán-vonal fölé emelkedve kijutott a kozmoszba, nem a szovjet űreszköz, hanem ironikus módon a náci Németország peenemündei kísérleti telepén kifejlesztett A-4, vagy közismert jelölésével a V-2 ballisztikus rakéta volt 1942 októberében,  a Szputnyik-1 volt a történelemben elsőként sikeresen orbitális pályára állított űreszköz,  amely többször megkerülte a Földet.  Az 1950-es évek elejétől az amerikai katonai hírszerzéshez eljutott ugyan néhány, a szovjet titkos rakétafejlesztési kísérletekkel kapcsolatos információ, de az elemzők úgy értékelték, hogy  a szovjeteknek még legalább egy évtizedre lesz szükségük  olyan hordozórakéta kifejlesztéséhez, amellyel Föld körüli pályára juttathatnak űreszközöket.  A Szputnyik-1 sikeres felbocsátása ezért hidegzuhanyként érte az amerikai katonai és politikai vezetést, de az Egyesült Államok sebezhetetlenségének hitében élő amerikai közvéleményt is.  Annak ellenére, hogy  1945-ben a német rakétakutatás kulcsemberei közül többen amerikai fogságba kerültek  – köztük a peenemündei kísérleti telep vezetője, Wernher von Braun is –, majd amerikai állampolgárságot és magas juttatásokat kapva szálltak be az Egyesült Államok rakétafejlesztési programjába, 1957 októberében kiderült, hogy az oroszok megelőzték őket.  Azt a lehetőséget, hogy a Szovjetunió a Föld bármely pontja fölé képes a légvédelem számára elfoghatatlan eszközt juttatni, 1957 őszén a legsúlyosabb nemzetbiztonsági kockázatként értékelték a Fehér Házban.  Wernher von Braun és fejlesztőcsoportja alkotta meg az első amerikai ballisztikus rakétát, a Redstone-t. Ebből fejlesztették ki az Explorer-1-et, az első amerikai műholdat Föld körüli pályára juttató Jupiter hordozórakéta-családot,  ám a megfeszített munka ellenére a Szputnyik-1 felbocsátásával ebben megelőzték őket az oroszok.  (Az Explorer-1 műholdat a Szputnyik-1 pályára állítása után bő négy hónappal később, csak 1958. január 31-én bocsátották fel.)  A stratégiai jelentőségű űrversenyben a felgyorsított fejlesztőmunka ellenére is  1961. április 12-én Amerika újabb pofont kapott az oroszoktól;  ugyanis Jurij Gagarin személyében a Szovjetunió küldte a kozmoszba a világtörténelem első emberét. Gagarin űrrepülésének évében, egész pontosan a január 20-án hivatalba lépett, Eisenhowert váltó új elnök, John Fitzgerald Kennedy pontosan érzékelte azt az elégedetlenséget és nyugtalanságot, amit a szovjet űrtechnika diadalmenete váltott ki az amerikai közvéleményben.  Kennedy akkora jelentőséget tulajdonított ennek a kérdésnek, hogy már közvetlenül az elnöki beiktatása után utasítást adott az Amerikai Űrkutatási Hivatalnak (NASA) valamint saját tudományos tanácsadó testületének arra,  hogy dolgozzanak ki egy olyan koncepciót, amely méltó válasz lehet a szovjet űrsikerekre,  egyben az űrtechnológiai verseny élére állíthatja Amerikát. A szakértők két koncepciót, egy hatalmas Föld körüli űrállomás építését, valamint a holdutazás tervét tették le az elnök asztalára.  Kennedy a merészebb és nagyobb kihívást jelentő holdra szállási program mellett tette le a voksát. Az ambiciózus koncepció – az első ember holdra juttatása – vált az Apolló-program csírájává. Azt követően, hogy 1961. május 2-án, a Mercury-program nyitányaként Amerika is feljuttatta a világűrbe első asztronautáját, Alan Shepardet a „Freedom 7” névre keresztelt űrkabinban, Kennedy elnök elérkezettnek látta az időt arra, hogy a világ közvéleményét is beavassa a történelem addigi legnagyobb űrprojektjének tervébe.  Az elnök 1961. május 25-én Washingtonban, a kongresszus színe előtt tette meg a történelmi bejelentést.  „ Először is hiszem, hogy e nemzetnek el kell köteleznie magát amellett, hogy még az évtized vége előtt embert juttat a Holdra, és onnan biztonságban vissza is hozza a Földre. E korszak semelyik más űrprogramja sem lesz nagyobb hatással az emberiségre, vagy sokkal fontosabb a távoli űr felfedezése során; és egyik megvalósítása sem lesz ilyen nehéz vagy költséges ” – nyilatkozta az elnök a holdprogramot bejelentő beszédében. (Forrás:  Excerpt from an Address Before a Joint Session of Congress, 25 May 1961 ,  John F. Kennedy Presidential Library and Museum.)  Kennedy kilenc éven belülre tette az első ember holdra szállását.  A Szovjetunió addigi sorozatos űrsikereitől frusztrált amerikai közvélemény és a politikai szféra, a törvényhozók is hatalmas lelkesedéssel fogadták az elnök bejelentését. A hidegháború szülte és alapvetően katonai céloktól motivált űrverseny ezzel nagyhatalmi presztízskérdéssé vált az Egyesült Államok számára. Ennek tudható be, hogy  a Kongresszus az amerikai nemzeti célok első számú prioritásává tette az elnök által meghirdetett holdprogramot,  költségvetési korlátok nélkül. A holdra szállás megvalósításához szükséges elképesztőn nagy költségvetés megszavazását a hidegháborús idők nagyhatalmi logikája, nem pedig a tudományos innováció iránti elkötelezettség tette lehetővé. Az Amerikai Űrkutatási Hivatal, a NASA létrehozásáról szóló okmányt még Eisenhower elnök írta alá, 1958. július 2-án. Két évvel később, 1960-ban kezdte meg működését a későbbi holdprogram kidolgozásában kulcsfontosságú szerepet vállaló NASA Marshall Űrrepülési Központ (NASA Marshall Space Flight Center)  amelynek élére a náci V-2 és egyben az amerikai űrtechnika atyját, Wernher von Braunt nevezték ki.  Kennedy 1963. május 25-i bejelentése után ez a fejlesztőműhely lett a holdprogram motorja.  A szinte korlátlan költségvetési források ellenére – és az elnök által szabott rövid határidőre figyelemmel – Von Braun és mérnökei hatalmas technikai kihívással találták szembe magukat. Mindez meglátszott a holdutazás első, korai koncepcióin is. Wernher von Braun, valamint Willy Ley és William Whiple csillagászok az 1950-es évek elején publikált elképzelése szerint  a holdutazást három hatalmas űrhajó megépítésével látták megvalósíthatónak,  amelyeket a Föld körül, a világűrben szereltek volna össze.  Az első holdexpedíciót 15 fős legénységgel tervezték végrehajtani; két űrhajó szállította volna az asztronautákat a Holdra és vissza, a harmadik pedig a holdutazás végrehajtásához szükséges üzemanyagot szállította volna teherűrhajóként. Az 1960-as évek elején azonban még sem a rakétatechnika fejlettségi szintje, sem az emberes űrutazások tapasztalatai nem tették lehetővé egy ennyire komoly technikai kihívást jelentő program megvalósítását.  Von Braun ezért más alternatívát keresett,  amelyet egy orosz rakétatudós, Jurij Kondratyuk koncepciójában talált meg.  Kondratyuk az első világháború idején, illetve az 1920-as években végzett úttörő jelentőségű elméleti munkát a rakétadinamika területén, híres honfitársától, Konsztantyin Ciolkovszkijtól teljesen függetlenül.  Tőle származott a többlépcsős rakétahajtás, valamint a különleges rakéta-hajtóanyagok, illetve az űreszközök pálya menti és leszállási manőverei, továbbá az energetikailag legkedvezőbb pályák elméletének kidolgozása.  De ami még ennél is fontosabb; a szovjet-orosz rakétatudós vetette papírra először az anyaűrhajó-holdkomp rendszerű holdra szállás koncepcióját, még 1914-ben. Erre a rég elfeledett munkára Tom Dolan, a Chance-Vought repülőgépgyár mérnöke hívta fel Von Braun figyelmét. Wernher von Braun több alternatívát is megvizsgálva, végül ez utóbbi mellett kötelezte el magát, méghozzá fényes sikerrel. Az orbitális űrrepülés első tapasztalatait a Mercury, a többnapos társas űrrepülések gyakorlatát pedig a Gemini-programmal szerezték meg; ez utóbbi már a Hold ostromát célzó Apollo-programhoz kapcsolódó küldetésekből állt. A sikeres holdprogram kulcskérdése azonban a második kozmikus sebesség elérést biztosító, nagy teljesítményű hordozórakéta megalkotása volt. Tudni kell, hogy az 1950-es években a rakétafejlesztés kizárólagos gazdája a hadsereg volt. A katonai fejlesztések az 1950-es évek végén önálló szervezetet kapott civil űrtechnológiai kutatásoktól teljesen függetlenül folytak; ezért a Pentagon felügyelete alá tartozott az 1957-ben elindított és több nukleáris robbanófej hordozására alkalmas nagy teljesítményű hordozóeszköz kifejlesztése is.  Az extra teljesítményű és több robbanófejes hordozórakéta kifejlesztésére a védelmi minisztériumhoz tartozó Korszerű Kutatási Programok Ügynöksége (Advanced Research Projects Agency, ARPA), valamint a Hadsereg Ballisztikus Rakéta Ügynöksége (Army Ballistic Missile Agency, ABMA) kapott megbízást.  1960-ig Von Braun volt az ABMA műszaki igazgatója,  közvetlen munkatársainak többsége pedig a peenemündei német rakétamérnökök közül került ki.  Ez a titkos kutató-fejlesztő platform konstruálta meg a Saturn-1 hordozórakétát, amelynek kifejlesztését 1960-ra fejezték be,  ám ekkor a projekt a Pentagon számára érdektelenné vált, ezért a Saturn I-et átadták a NASA-nak.  Von Braun számára mindez soha nem jöhetett volna jobbkor; a Saturn-1 technológiájának felhasználhatóságával ugyanis megnyílt az út a holdutazást lehetővé tévő Saturn V hordozórakéta viszonylag gyors kifejlesztéséhez.  Az 1967-re megalkotott Saturn-V óriásrakéta a maga 140 tonna Föld körüli és 48 tonna holdi hasznos tömegkapacitásával már alkalmas volt a kettős rendszerű űrhajó-holdkomp modul holdra jutattására.  A rendkívül feszes határidőre figyelemmel a NASA félretette a „step by step”, azaz a lépéséről lépésre haladás elvét,  és párhuzamos fejlesztésekbe fogott.  Az Apollo-program első egysége, az Apollo-1 ezért még nem a Saturn V hordozórakétával, hanem a Saturn I-gyel indult volna az űrkabin első Föld körüli tesztjére. Az 1967. január 27-i indításnál azonban tűz ütött ki a kabinban, Edward White, Virgil Grissom és Roger Chaffee asztronauták pedig bennégtek.  Az Apollo-4 1967. november 4-én startolt el a floridai Kennedy Űrközpontból,  ez volt a Saturn V hordozórakéta első éles próbája.  A személyzet nélkül végrehajtott kísérlet fényes sikerrel járt, mind az űrkabin, mind pedig a Saturn V jelesre vizsgázott.  Az Apollo-program első igazi nagy szenzációja a Cape Canaveral-i űrközpontból 1968. december 21-én felbocsátott Apollo-8 útja volt,  amely először hagyta el a Föld körüli orbitális pályát, és indult a Hold felé.  Az addigi küldetések közül ez volt a legkockázatosabb, és egyben az első alkalom, hogy emberek repültek el a Hold felszíne felett, és megpillantották égi kísérőnk Földről soha nem látható túlsó oldalát.  A néhai Kennedy elnök által meghirdetett programra – bőven a kijelölt 9 éves határidőn belül – az Apollo-11 missziója tette fel a koronát. Az Apollo-11 Neil Armstrong, Michael Collins és Edwin Aldrin asztronautákkal a fedélzetén 1969. július 16-án 13:32 perckor (UTC szerint) emelkedett a magasba, hogy beteljesítse a történelmi küldetést.  Az „Eagle” (Sas) űrkomp július 20-án, este 20 óra 17 perckor (UTC szerint) landolt a Hold Nyugalom tengerének (Mare Tranquillitatis) nevezett vulkanikus síkságán, a Ritter- és a Sabine-kráterek közelében. Ekkor futottak be a feszültségtől terhes houstoni irányító központba Neil Armstrong híressé lett szavai:  Houston, itt a Nyugalom Bázis. A Sas leszállt.”  Pár órával később felnyílt a holdkomp ajtaja, és az emberiség történetében elsőként Neil Armstrong a Hold felszínére lépett.  Százmilliók láthatták Neil Armstrong leereszkedést a holdkomp létráján, és hallhatták az élő televíziós közvetítésnek köszönhetően az asztronauta Holdon elmondott, szállóigévé lett szavait:  Kis lépés ez egy embernek, de hatalmas ugrás az emberiségnek.”  A történelem első holdsétája 2 óra 36 percig tartott. Az Apollo-11 űrkabinja 1969. július 24-én landolt a Csendes-óceánon.  Amerika a Holdért folytatott versenyben teljes győzelmet aratott;  a Szovjetunió képtelen volt a Saturn V-höz hasonló teljesítményű hordozórakéta kifejlesztésére, és emberes holdexpedíció helyett be kellett, hogy érje a Holdat megjárt és a Földre visszatért Lunohod-1 automata holdjáró küldetésének keserédes sikerével.  Az űrversenyben aratott, hőn áhított győzelem után a Nixon-adminisztráció hirtelen spórolósabbá vált;  a hatodik küldetés, az Apollo-17 1972. decemberi missziója után – az eredeti tervektől eltérően – törölték a teljes holdprogramot. Richard Nixon az Apollo-17 hazafelé tartó útja során az alábbiak szerint hozta a világ tudomására az amerikai holdprogram végét:  „ Amint a Challenger elhagyja a holdfelszínt, tudjuk, mit hagyunk magunk mögött, de azt is, ami még előttünk van. Az álmokat, amiket az emberiség vázol maga elé, mindig meg lehet valósítani, ha elég erősen hiszünk bennük, és szorgalommal, bátorsággal követjük őket. Egykor a csillagoktól megigézetten álltunk, ma megérintjük őket… Az események mindig kijelölik a történelem folyamának útját egyik korszakból a másikba. Ha megértjük az Apollo-program ezen utolsó repülését, akkor igazán »ragyogó dolgokat« érhetünk még el .”  Az Apollo-17 útjával valóban véget ért egy korszak, és azóta sem járt ember a Hold felszínén.","[""Jurij Gagarin"",""Neil Armstrong"",""John F. Kennedy"",""űrkutatás"",""holdutazás"",""hidegháború"",""Apolló-program"",""Szputnyik-1""]",2
509,8400,https://www.origo.hu/tudomany/20141003-szabadsagharc-arad-haynau-a-vertanuk-sorsa.html,tudomany,www.origo.hu,Keisz Ágoston,2014.10.06. 12:39,Az utolsó éjszakán is bátran viselkedtek az aradi vértanúk,"Amikor a szabadságharc tábornokai 1849. augusztus 11-én az aradi várban a megadás mellett döntöttek, nem sejtették, hogy ugyanebben a várban fejeződik be majd az életük. Útjuk messziről és sok irányból vezetett Aradra, ám egy dologban nem különböztek: a magyar szabadsághoz halálukig hűek maradtak. Kik voltak ők, és hogyan lettek Haynau áldozatai?","1849. augusztus 11-én az aradi várban gyűlt össze a magyar honvédsereg vezérkara, hogy megvitassa a hadi helyzetet. A későbbi tizenhárom aradi vértanú közül kilencen jöttek el a megbeszélésre, a tizedik pedig Damjanich János, az aradi vár parancsnoka volt. A megbeszélést Görgey Artúr főparancsnok vezette, akinek helyzetértékelése egyértelmű volt: a harc reménytelen, a hatalmas orosz és osztrák túlerővel szemben nincs esély. A szabadságharc tragikus végéhez közeledett, így a legfőbb kérdés az lett, hogy a tábornokok az orosz vagy az osztrák hadseregnek adják meg magukat. A haditanácsban végül döntő fölénybe került az a vélemény, hogy a magyar tábornokok az orosz hadsereg előtt tegyék le a fegyvert. Augusztus 11-én már ismert volt, hogy Julius Haynau táborszernagy, Magyarország teljhatalmú katonai parancsnoka több magyar tisztet fölakasztatott, s az osztrákok viselkedése általában sem ígért semmi jót. Az oroszok viselkedéséről viszont keveset tudtak. Poeltenberg Ernő vezérőrnagy követként járt az orosz táborban, s a szívélyes fogadtatás hatására az aradi haditanácsban erőteljesen érvelt amellett, hogy a cári seregeknek adják meg magukat. Poeltenberget aradi fogsága és a tábornokok pere idején aztán borzasztó lelkiismeret-furdalás kínozta: önmagát okolta társai sorsáért. Az aradi haditanács tagjai nem tudhatták, mennyire jogosak félelmeik az osztrákokkal kapcsolatban, ugyanis Haynau eredeti terve az volt, hogy a tábornokokat és más tiszteket fogságba esésük után, személyazonosságuk megállapítását követően rövid úton fölakasztatja. Ha ez bekövetkezik, az akár ötszáz halálos áldozatot is jelenthetett volna. Az aradi döntést meghozó tábornokok a közeli Világosra mentek, ahol augusztus 12-én a Bohus-kastélyban szálltak meg. Ide érkezett meg Frolov, Rüdiger orosz tábornok vezérkari főnöke, akivel Görgey megtárgyalta a fegyverletétel részleteit. Másnap délelőtt aztán az oroszok táborába mentek, ahol hivatalosan is megtörtént a kapituláció. A Bohus-kastély úrnője, Bohusné Szőgyény Antónia így írt visszaemlékezéseiben a szomorú délelőttről:  „Elmondhatom, hogy kevés hely van a földön, hol annyi férfikönny elhullott, mint ekkor Világoson. Sok fájdalmas csalódás, sok szomorú esemény emléke vonul át éltemen, de mindnyája közt sohasem éreztem kínzóbb, mélyebb fájdalmat, mint mikor e bús halottas menetet, egy sírba induló hős nemzet halotti kíséretét néztem.” Az Aradon tanácskozó, majd nem egészen két hónap múlva ugyanitt kivégzett tábornokok életkor, nemzetiség és társadalmi pozíció szempontjából igen tarka összetételű csoportot alkottak. A legfontosabb közös pont a forradalom előtti életükben az volt, hogy 1848 előtt valamennyien szolgáltak az osztrák császári hadseregben. Jellemző, hogy az aradi tizenhárom közül mindössze ketten voltak ezredparancsnokok a császári seregekben, a többiek legfeljebb néhány száz katonának parancsoltak. Katonai tehetségükre jellemző, hogy többen közülük igen gyorsan föl tudtak nőni a hatalmas feladathoz, az olykor több tízezres seregek irányításához. Emberi minőségüket pedig az jelzi, hogy az utolsó pillanatig kitartottak a magyar ügy mellett. Igen különböző társadalmi csoportokból érkeztek: a legelőkelőbb közülük Leiningen-Westerburg Károly gróf volt, aki távolról még az angol királyi családdal is rokonságban állt, egyik őse Buda visszavívásánál is harcolt 1686-ban. A szőke Leiningen-Westerburg gróf egyébként harmincévesen a legfiatalabb volt az aradi vértanúk között. Hasonlóan előkelő volt Dessewffy Arisztid vagy Vécsey Károly gróf, akinek már az apja is lovassági tábornok volt. A magyarul nem is beszélő Poeltenberg Ernő egy bécsi jogásznak a fia volt, és császári katonaként vezényelték Magyarországra 1848 nyarán. Noha többször kérvényezte áthelyezését, nem engedélyezték neki, így esküt kellett tennie  az áprilisi törvényekben  fölállított alkotmányos rendre, amihez aztán mindvégig hű maradt. A szabadságharc egyik legjelentősebb tábornoka, a szerb származású Damjanich János 1849-ben már 45 éves volt, a horvát Knezić Károlyhoz hasonlóan családja évszázadok óta a déli határt őrizte. Damjanichból a családja eredetileg papot akart faragni, ám ő megszökött a papneveldéből, és már 16 évesen beállt a császári hadseregbe, ahol kapitányi rangot ért el. Bátyja egyébként az olasz hadszíntéren harcolt a császári seregben, és az öccse kivégzése után öngyilkos lett. Az aradi vértanúk közül a legidősebb Aulich Lajos volt, aki 56 évével a kor mércéje szerint valóságos öregúrnak számított. Gazdag pozsonyi fogadós gyermeke volt, magyarul pedig csupán az ütközetekben feltétlenül szükséges vezényszavakat és káromkodásokat ismerte. Kortársai olyan nagyszerű személyiségnek ismerték, hogy még a halálos ítéletet kiszabó hadbíró is kiváló embernek nevezte az ítéletben. Az aradi vértanúk között két örmény származású is volt: Kiss Ernő és Lázár Vilmos. Az aradi vértanúk sokféle, jelentőségükben eltérő teljesítményt mutattak fel a szabadságharc időszaka alatt. Damjanich János, a 190 centiméter magas óriás legendás személyes bátorságával és katonai képességével nagyszerű eredményeket ért el: az ő szolnoki csatában aratott győzelmével kezdődött 1849 márciusában a tavaszi hadjárat. Aulich tábornok precíz katonaként a hadművészet mestere volt, különösen a félrevezető hadműveletekhez értett. Knezić harctéri parancsnokként nagyszerűen megállta helyét, 1849 áprilisában Komáromban különösen kitüntette magát. Hadtestparancsnokként azonban sok kritika érte: Görgey kénytelen volt leváltani, mivel késedelmes érkezése többször okozott problémát. Az aradi tábornokok között voltak olyanok is, akik nem harctéri parancsnokként szereztek nagy érdemeket. Lahner Györgyöt alezredesként nevezték ki fegyverfelügyelőnek, így az ő feladata lett az éppen születő magyar honvédség fegyverellátásának megszervezése. Szinte a nulláról építette föl a magyar fegyvergyártást: a pesti gőzmalom államosítása után megszervezte az Országos Fegyvergyárat, műhelyei ontották a fegyvereket a hadseregnek, Pest-Buda kiürítése után pedig megszervezte a gyár átköltözését Nagyváradra. Török Ignác szintén nem harctéri parancsnokként volt jelentős: mérnökkari akadémiát végzett, a szabadságharc idején pedig a legkülönfélébb erődítési munkákat, köztük a párkány-esztergomi hídfő és a szegedi sáncok kiépítését irányította. A magyar tábornokok, miután 1849. augusztus 13-án Világosnál letették a fegyvert, szándékuknak megfelelően orosz fogságba kerültek. Az oroszok bánásmódja alapján úgy érezhették, helyesen döntöttek: megtarthatták fegyverüket, nemzeti színű övüket, Rüdiger orosz tábornok még díszebédet is adott a tiszteletükre Kisjenőn, ahol az orosz főtiszt pohárköszöntőt is mondott. Zichy Ferenc grófnak, aki az osztrákok összekötője volt az oroszok mellett, még a magyar tábornokok sértő megjegyzéseit is el kellett tűrnie. A magyar tábornokok még azt is alaposan megvitathatták, hogyan védekeznek majd, amennyiben esetleg bírósági eljárásra kerül sor. A kellemes társasági életnek az vetett véget, amikor a magyar tábornokok nagy csalódására 1849. augusztus 22-én Gyulán elvették tőlük a fegyverüket, és másnap átadták őket az osztrákoknak. Haynau szigorú őrizet alatt az időközben kezére került aradi várba szállítatta a foglyokat, akikhez hamarosan további, magukat megadó magyar tábornokok és más vezető tisztek csatlakoztak. Köztük volt a várat végül feladó parancsnok, Damjanich János és két további tábornok, Dessewffy Arisztid és Lázár Vilmos is. A magyar tábornokokat talán azért tévesztette meg az oroszok barátságos viselkedése, mert nem tudtak arról, hogy I. Miklós és Ferenc József megállapodtak arról, hogy a foglyokat az oroszok kiadják az osztrákoknak. Erről azonban az orosz tisztek keveset beszéltek a magyar tábornokoknak, s talán nagyobb reményekkel kecsegtették őket, mint amennyi reális volt. Az oroszok egyébként nem tudtak semmit Bécs szándékairól, I. Miklós pedig kudarcot vallott, amikor megpróbált közbenjárni Bécsben azért, hogy az elfogott tisztek kegyelmet kapjanak. Egyedül a főparancsnok, Görgey Artúr életének meghagyására kapott ígéretet. A szabadságharc fontosabb katonai vezetői augusztus 25-én érkeztek Aradra, így Haynau megkezdhette a tábornokok perének lebonyolítását. Utasította Ernst törzshadbírót, hogy a lehető leggyorsabban, tanúkihallgatások nélkül folytassa le a pert. A vád minden tábornok ellen lázadás és felségárulás volt. A vádlottak védekezése természetesen összecsengett: valamennyien kijelentették, hogy nem értettek egyet a Debrecenben kimondott trónfosztással, amúgy pedig az 1848-ban a magyar kormányra és alkotmányra letett esküjükre hivatkoztak, vagyis álláspontjuk szerint kötelességük volt a magyar hadseregben harcolni. Esküjük  az 1848. áprilisi törvényekre  épült, amelyeket V. Ferdinánd király is jóváhagyott. Védekezésük talán eredményt ért volna el egy pártatlan bíróság előtt, ám az ítéleteket már előre megírták. Szeptember végére elkészültek a halálos ítéletek, amiket aztán némi huzavona után nem az uralkodó, hanem a Ferenc József által ráruházott jogoknál fogva Haynau hagyott jóvá, Ferenc Józsefet pedig csupán utólag kellett tájékoztatni a kivégzések megtörténtéről. A kivégzés elrendelt időpontja október 6., az egy évvel korábban, a bécsi forradalom idején meggyilkolt Latour osztrák hadügyminiszter halálának évfordulója lett. Haynau azt is elrendelte, hogy a kivégzéseket korán reggel kell végrehajtani, a holttesteket pedig egy napon át közszemlére kell tenni. A parancsnak megfelelően 1849. október 6-án végre is hajtották az ítéleteket: kilenc tábornokot kötél által, négyet pedig golyóval végeztek ki. A tizenhárom aradi vértanú bátran viselkedett: az utolsó éjszaka Lahner György például fuvolázott, a hadmérnök Török Ignác egy erődítéstan-könyvet tanulmányozott, míg Schweidel József  A három testőr t, Aulich Lajos pedig Horatius műveit olvasta, többen feleségüknek, családjuknak írtak búcsúleveleket. Hajnalban aztán először a kivégzőosztag sorakozott föl, majd a hóhér végezte el munkáját. A várban teljes készültség volt: a katonák a töltött ágyúk mellett égő fáklyákkal álltak, hogy rögtön tüzet nyissanak, amennyiben a vár körül bármilyen zavar mutatkozik. Nem csak az aradiak voltak a szabadságharc utáni bosszú áldozatai:  Batthyány Lajost , az első felelős kormány miniszterelnökét ugyanezen a napon lőtték agyon Pesten. Október 26-án Kazinczy Lajos ezredest, Kazinczy Ferenc fiát végezték ki Aradon, Lenkey János tábornok pedig csak azért nem jutott a vértanúk sorsára, mert elméje elborult az aradi börtönben. Az Európa-szerte megdöbbenést keltő megtorlás során becslések szerint 130 embert végeztek ki, és ezreket ítéltek súlyos börtönbüntetésre. A cikk Katona Tamás és Ordas Iván munkái alapján készült.","[""Arad"",""kivégzés"",""szabadságharc"",""vértanú""]",2
1258,4227,https://index.hu/gazdasag/magyar/2011/06/01/hogyan_valtozott_a_cukorar/,gazdasag,index.hu,SzkB,2011.06.01. 13:38,Esni fog a cukor ára,"Ha egy kiló nyerscukor 93 forintba kerül, miért fizetünk a boltban 350 forintot érte? Mert a nyersanyagot fel is kell dolgozni, a cukrot ráadásul az EU vámmal, a magyar állam meg a lehető legmagasabb áfakulccsal sarcolja. A szakértő szerint ha lassan is, de érezhetően olcsóbb lesz a cukor.","Nem egészen egy év alatt megduplázódott a cukor kiskereskedelmi ára a hazai boltokban. 2010 júniusában 184 forint volt egy kiló, most márciusban a KSH adatai szerint 350 forintot kellett fizetni érte, azaz a drágulás csaknem százszázalékos. (A meredek áremelkedés okairól, a magyar cukoripar leépüléséről  részletese n írtunk ). A brüsszeli bürokratáknak február környékén tűnt fel, hogy egyszerűen kevés az unióban a cukor. Két konkrét lépést tettek. Egyrészt beengedték az előre leosztott nemzeti kvótákkal erőteljesen szabályozott belső piacra az  ipari felhasználóknak, illetve az Európában exportra gyártott cukrot. Ez durván félmillió tonnával  bővítette a kínálatot. A másik intézkedés az volt, hogy az uniós  vámhatáron kívülről háromszáz ezer tonna cukrot engedtek be  vámmentesen, amit egy mostani jogszabálytervezettel további kétszázezer tonnával egészítenének ki. Ezek a lépések egymillió tonnával bővítik-bővíthetik a kínálatot, ami már érezhető növekedés a 16,5 milliós uniós belső piacon. Ugyanakkor pozitív változások vannak az unión kívüli piacon is. Január végén még 150 forintba került egy kiló nyerscukor a világpiacon, ez azóta harmadával, 93 forintra csökkent. A két, árcsökkentő hatású folyamat találkozása a szakértők szerint tíz százalék feletti árcsökkenést eredményezhet annak ellenére, hogy a túlszabályozott európai cukorpiac nehézkesen reagál a világpiaci mozgásokra (bár a drágulás mégis gyorsan begyűrűzött, de akkor az unióban fizikai cukorhiány alakult ki, így az európait meghaladó világpiaci ár azonnal megjelent). Az üzletek polcain tapasztalt drágulást alátámasztja a világpiaci árak emelkedése. Az alábbi grafikon a nyerscukor szállítás-feldolgozás előtti árának világpiaci változásait mutatja. A grafikonon lényegében az az ár van, amit a termelő ország kikötőjében fizetnek a feldolgozatlan cukorért az exportálás előtt. A grafikonon negyedéves és havi adatokat használunk, utóbbiakat a grafikon első és utolsó pontjában, mert ezek két fontos folyamatra világítanak rá. Az egyik, hogy tavaly áprilisban 70 forint – a tavalyi utolsó negyedév 140 forintos átlagának a fele – volt a világpiaci ár. Ez bő fél év alatt százszázalékos drágulás. A 150 forintos történelmi tetőpont január utolsó hetében jelent meg, az árak azóta meredeken esnek. A másik havi adatot, a májusit azért használtuk, hogy szemléltessük az áresés mértékét. A legutolsó havi átlagár már csak 89 forint volt, ami a világpiaci kereslet és kínálat normalizálódására utal. Az elmúlt tizenkét hónap cukorpiaci történései „történelmileg” nem tűnnek akkora megrázkódtatásnak. Hasonlóan meredek áremelkedés volt 2004 és 2006 között is. Az  éves átlagokat véve akkoriban is megduplázódott a cukorár, sőt a  legalacsonyabb és a legmagasabb heti árak között ennél is nagyobb  különbség volt (természetesen az akkori devizaátváltási árfolyamokkal  számolva). 2004 februárjában még 25 forint volt egy kiló nyerscukor, 2006 februárjában 89 forintot kellett fizetni érte. Ez 350 százalék fölötti drágulás, miközben a dollár mindkét időszakban 210  forint körül volt, tehát forintgyengülés vagy  dollárerősödés nem torzítja az adatot. A 2006 őszi árcsökkenés miatt év végén már csak 50 forintot  kellett fizetni a cukorért, és az előző drágulással ellentétben itt már szerepet játszott a forint dollárhoz viszonyított tízszázalékos  erősödése is. A korrekciót jobbára mégis a nyerscukor árának esése okozta: a nyerscukor ára egy év alatt a drágulás  előtti szintre esett. Nem véletlen, hogy a boltokban most is jókora csúszással korrigálnak vissza az árak. A cukornádmező és a bolt között rengeteg munka van a nyerscukorral, közben a kinézete is teljesen megváltozik, az összetevők közül eltűnnek – például – a penész, a baktériumok és a különféle rovardarabkák. Most 93 forintba kerül a nyerscukor, innen jut el a termék a  300–350 forintos ártartományba, amennyiért mi is megkaphatjuk. (A  nyerscukrot egyébként tonnában mérik, egy tonna 480 dollár körül van.) A folyamat első lépése az üzletkötés, a nyersanyag megrendelése a  kitermelő országban (például a nádcukoré Brazíliában). Szakértők  elmondása szerint ezt a stádiumot körülbelül egyhavi várakozás követi,  majd jöhet a rakodás, a tengeri fuvar, a betárolás, a szállítás, a  finomítás, a csomagolás, és végül az üzlet polcaira kerül a termék. A megrendelt nyerscukor árára első lépésben egy országonként eltérő, úgynevezett prémiumtarifa kerül rá. Ennek nagysága több tényezőtől függ, például az adott ország távolságától és a cukor minőségétől. A jó minőségű és logisztikailag jól kezelhető brazil cukor tonnájáért 30–60 dollárt, 6–12 ezer forintot kell  pluszban fizetni. Hasonló ára van a szállításnak és a kirakodásnak is, ráadásul a cégek a szállítmányaikat biztosítani is szokták, természetesen végül ezt is a fogyasztók fizetik meg. A költségek ezen a soron tonnánként 40–80 dollár között mozognak, de hozzájön még az európai kikötőkben a raktározás költsége is. A tengeri kikötőkből a nyersanyagot el kell juttatni – általában uszályon, vasúton vagy teherautókon – a finomítókba, ez a távolságtól függően megint 40–80 dollárba kerül. A finomítás ára tonnánként 140 dollár körül mozog (ez kilónként 25–30 forint). Ezután kell a vámot (Magyarországra érkező nádcukornál tonnánként körülbelül 140 dollárt, kilónként újabb 25–30 forintot) megfizetni. A termék csomagolása kilónként 10–15 forintba kerül), a kiskereskedőkhöz való kiszállítás távolságtól függően kilónként 6–12 forint. Itt, valahol 250 forint környékén van a nagykereskedelmi ár, amit két, kicsit sem elhanyagolható tényező dob meg nagyon: a kiskereskedelmi árrés és főként – az EU-ban a legmagasabb – 25 százalékos magyar áfakulcs, utóbbi kilónként több mint 60 forinttal drágítja a cukrot. Egy kiló kristálycukor árában a vám- és áfaköltség együtt nagyjából ugyanannyi, mint a nyerscukor ára, ezek egészülnek ki a szállítás és feldolgozás költségeivel. A hazai háromszázezer tonnás évi cukorfogyasztás mellett az állam három és fél milliárd forint többletáfabevételhez jut, ha a cukor nagykereskedelmi ára évi átlagban kétszázról kétszázötven forintra nő.",,0
2175,10047,https://aktiv.origo.hu/gazdasag/hirek/vilaggazdasag/20031006dragul.html,gazdasag,aktiv.origo.hu,[origo],,Drágul az olaj az izraeli támadás hírére,"A Szíria elleni vasárnapi izraeli légitámadás hírére, illetve a közel-keleti válság mélyülésétől való félelem hatására hétfőn emelkedni kezdett a nyersolaj világpiaci ára a nagy nemzetközi olajtőzsdéken - írja a BBC News Online.","A finomítatlan nyersolaj hordónkénti ára novemberi szállításra egyhónapos csúcsot ért el hétfőn reggel, 30 centtel - 1 százalékkal - drágult New Yorkban, és egy hordó 30,55 dollárért cserélt gazdát. Az olaj világpiaci ára a két héttel ezelőtti OPEC értekezlet óta folyamatosan emelkedik. A Kőolajexportáló Országok Szervezete 3,5 százalékos termeléscsökkentésről döntött november 1-jei kezdettel.  További termeléscsökkenést eredményezhet a nigériai szakszervezetek általános sztrájkja, illetve a Mexikói Öbölben tomboló trópusi vihar. Ez utóbbi miatt a térségben is átmeneti termelés-beszüntetésre kerülhet sor - írja a BBC News Online.","[""Szíria"",""árupiac"",""olajpiac"",""online"",""BBC News Online""]",0
767,1101,https://aktiv.origo.hu/gazdasag/hirek/vilaggazdasag/20021017aroman.html,gazdasag,aktiv.origo.hu,[origo],2002.11.06. 10:18, Funar nem árthat az OTP-nek ,"Az erdélyi románság sértésként élte meg, hogy a magyar OTP Bank szemet vetett a Banca Transilvaniára, ám a román nacionalisták eleve vesztett háborúba kezdenének, ha megpróbálnák ezt az üzletet megakadályozni - írta csütörtöki számában a Bursa című román gazdasági napilap. A lap hozzátette, hogy a két ország pénzügyi fejlettségének különbségei miatt a román nacionalistáknak nincs esélyük megakadályozni az OTP erdélyi terveit.","A román kormánypárthoz közelálló újság szerint a kolozsvári nacionalisták, élükön Gheorghe Funar polgármesterrel, az OTP-nek azon szándékát, hogy bekerüljön a saját pénzügyi bástyájuknak tekintett pénzintézet részvényesei közé, olyan mértékű agressziónak tekintik, amely akár zavargásokhoz is vezethet.  A Bursa szerint elméletileg kevés a lehetőség az OTP jelentős tulajdonszerzésére, mivel a Banca Transilvania új vezetője, a holland Robert Rekkers sietett leszögezni: a nagy tulajdonosok nem kívánnak megválni részvényeiktől. Ennek ellenére az OTP akár már szerezhetett is magának részesedést - véli a lap, az új román törvények szerint ugyanis csak a 10 százalékot meghaladó részvénycsomag birtoklását kell nyilvánosságra hozni. Jelenleg a Banca Transilvania részvényeinek 15 százaléka az Európai Újjáépítési és Fejlesztési Bank (EBRD), 5-5 százaléka pedig két befektetési alap, a SIF Banat és a SIF Oltenia kezében van. A részvények 75 százalékán egyéb intézményi befektetők és magánszemélyek osztoznak. A lap ugyanakkor emlékeztetett arra, hogy a részvények 4,96 százalékával rendelkező Romanian Investment Company nevű befektetési alap szívesen eladná részesedését. A román nacionalisták eleve vesztes háborúba kezdenének, mert Magyarország befektetési kapacitása nyomasztóan nagyobb, mint Romániáé. Ezt a háborút már 1996-ban, a román befektetési alapok első csődje idején elvesztették - írta a Bursa. Az újság szerint 1996 márciusában a magyar befektetési alapok tőkéje kétszerese volt a román alapokéinak. A hátrányt ledolgozására megvolt a remény, de négy romániai befektetési alap akkori hirtelen összeomlása oda vezetett, hogy 1996 őszére ez az arány már 1:52-re nőtt. A statisztikák pedig azt mutatják, hogy az idén az év elején az arány 1:123 lesz - írta a Bursa. A lap arra is felhívta a figyelmet, hogy időközben Magyarországon elindultak a magán-nyugdíjpénztárak is. Ezeknek még nyoma sincs Romániában, és a magyar magán-nyugdíjpénztárak pénzügyi lehetőségei nem is szerepelnek a két ország befektetési képességeit tükröző arányszámban. Így történhetett meg, hogy a ""kis Magyarország"" az OTP-n keresztül beszálljon a ""nagy Románia"" legnagyobb kereskedelmi bankjának, a BCR-nek a magánosítására kiírt versenybe. Ezért van az, hogy ha az OTP kitartó érdeklődést mutat majd a Banca Transilvania iránt, akkor még a rendőrséggel sem lehet majd megállítani - fejezte be írását a román gazdasági lap. (MTI) Ajánlat: OTP Bank   Banca Transilvania   Korábban: Romániában komolytalannak tartják az OTP-t   (2002. október 15.) Újabb román bank iránt érdeklődik az OTP   (2002. október 7.)","[""Funar"",""Bursa"",""román gazdaság"",""pénzügy"",""nacionalista"",""OTP Bank""]",0
1984,8696,https://www.origo.hu/gazdasag/20110803-delamerikabol-erkezett-nyes-cukor-finomitasabol-keszul-cukor-kerul-a-magyar.html,gazdasag,www.origo.hu,[origo],2011.08.03. 7:58,Dél-amerikai nádcukor finomításába kezdtek a kaposvári cukorgyárban,Várhatóan szeptemberig kerülhet a magyar boltokba a húszezer tonna importált nádcukorból finomított cukor.,"A cukorszezon indulásáig, a betakarításig és a feldolgozásig hiány léphet fel a piacon, ezért a kaposvári cukorgyárat működtető Magyar Cukor Zrt. Dél-Amerikából importált nádcukor finomításába kezdett - mondta az [origo]-nak Bráth Zoltán, a Magyar Cukor igazgatóságának elnöke. Hozzátette: a cég az európai kvóták miatt valamivel több, mint 100 ezer tonna cukrot állíthat elő cukorrépából, miközben a magyarországi felhasználás 300 ezer tonnára rúg, a különbséget pedig importból kell fedezniük a kereskedőknek.   A cukorfinomítás azt jelenti, hogy a Dél-Amerikából származó nyers nádcukorból készítenek étkezési cukrot. Bráth Zoltán hozzátette: ez a megoldás nem fogja csökkenteni a cukor magyarországi árát, inkább piacmegtartó és a hiány kialakulását megelőző indokai vannak a lépésnek. Az elnök azt is elmondta, a cukorfinomítás régi-új dolog Magyarországon, a cukoriparban ma dolgozók nem emlékezhetnek magyarországi cukorfinomításra - a Világgazdaság összeállítása szerint száz évvel ezelőtt volt utoljára cukorfinomítás Magyarországon. Bráth azt is elmondta, hogy a magyar példa nem egyedülálló, Romániában, Bulgáriában, Szerbiában és Horvátországban is finomítanak dél-amerikai cukrot.  A társaság az adonyi kikötőt - részben uniós pénzből - működtető Magtárház Kft.-vel egyezett meg arról, hogy a Dél-Amerikából importált, a romániai Constantán keresztül a Dunán Magyarországra érkező nyerscukrot eljuttatja a gyárba. Benkő Zoltán, a Magtárház vezetője az [origo]-nak azt mondta: 20 ezer tonna nyerscukor érkezik a kikötőbe, onnan kamionokkal szállítják az alapanyagot a kaposvári üzembe, az első nyolcezer tonnás szállítmány már megérkezett, a fennmaradó mennyiség folyamatosan érkezik, és szeptemberig a piacra kerülhet a teljes mennyiség. Benkő Zoltán, a részben uniós pénzből korszerűsített, elsősorban logisztikai feladatokat ellátó adonyi kikötőről elmondta, hogy a cukorszállításról történt megegyezés csak az egyik a sok megállapodás közül, emellett különböző termények, gabonák célba juttatásával is foglalkoznak. Benkő hozzátette: a cég bővülést tervez, a tervek szerint a jelenlegi dolgozói létszámot a fejlesztést követően 20 százalékkal kívánják növelni. A cégvezető arra a kérdésünkre, hogy a tavaly elért 1,5 milliárd forintos árbevétel után az idén mekkora bevétellel számolnak, elmondta, hogy az idei évre szóló szándéknyilatkozatok alapján egyértelműen túl fogják teljesíteni a tavalyi évet.","[""céghírek"",""cukor"",""Magyar Cukor Zrt.""]",0
1506,5812,https://www.origo.hu/gazdasag/20160112-az-orosz-kormany-10-szazalekkal-csokkenti-a-koltsegvetesi-kiadasokat.html,gazdasag,www.origo.hu,MTI,2016.01.12. 17:41,Putyin húz egy nagyot a nadrágszíjon,"Állítólag Moszkva arra készül, hogy 10 százalékkal csökkentse a költségvetési kiadásokat. A minisztériumoknak január 15-ig kell leadniuk a takarékossági terveiket. A spórolás nem érinti majd a közalkalmazottak bérét, a katonák zsoldját és a szociális juttatásokat. Az orosz költségvetés bevételeinek nagy része a kőolaj- és földgázexportból származik, a kőolaj világpiaci ára viszont zuhan. Moszkva 2015 decemberében már végrehajtott egy 10 százalékos spórolást.","Sajtóértesülések szerint az orosz kormány arra készül, hogy újabb 10 százalékkal csökkenti a költségvetési kiadásokat az olajpiacok összeomlásához való alkalmazkodás jegyében.  Az orosz költségvetés bevételeinek túlnyomó része a kőolaj- és földgáziparból érkezik,  így a kormány mozgástere nagyban függ az olajárak alakulásától. Az idei költségvetést hordónként 50 dolláros átlagárra alapozták, miközben az idén már 15 százalékkal esett a kőolaj világpiaci ára. A globális kereskedelem szempontjából legjelentősebb két nyersolajkeverék, a Brent és a WTI hordónkénti ára január 12-én napi mélypontján már megközelítette a 30 dollárt, és megállíthatatlanul csúszik lefelé, amire néhány héttel ezelőtt még a legmerészebb elemzők sem számítottak. A Vedomosztyi orosz gazdasági napilap úgy tudja, hogy a minisztériumoknak január 15-ig, péntekig kell előterjeszteniük újabb takarékoskodási tervüket, különben a pénzügyminisztérium automatikusan 10 százalékkal csökkenti kiadási plafonjukat. A csökkentés alól három kivétel van:  nem kurtíthatják meg a közalkalmazottak bérét, a katonák zsoldját és a szociális juttatásokat. Az orosz kormány december végén már mérsékelte 10 százalékkal a költségvetési kiadásokat, ehhez jön a mostani, újabb 10 százalék. Elsősorban a befektetési programok elhalasztása és az intézmények működési keretének megnyirbálása várható. A nyugati szankciók által sújtott Oroszország gazdasága mély recesszióba került tavaly, így jelentősen csökkent a háztartások vásárlóereje. A nyáron már a stabilizálódás jelei mutatkoztak, és a kormány abban reménykedett, hogy idén növekedésnek indul a gazdaság. A jelenlegi pénzpiaci felfordulás azonban meghiúsítani látszik a fellendülést.","[""Oroszország"",""olaj"",""olajár"",""kőolaj""]",0
2315,10978,https://www.origo.hu/gazdasag/20120518-mihail-gucerijev-szerint-nincs-koze-a-molnak-a-cegetol-elutalt.html,gazdasag,www.origo.hu,MTI,2012.05.18. 17:44,Mol-INA ügy: Hernádi barátja áll az offshore cégek mögött,"Ivo Sanader volt horvát miniszterelnök perében pénteken lopással vádolta a vád koronatanúját a védelem felkérésére tanúskodó Mihail Gucerijev orosz üzletember, aki egyben kijelentette azt is, hogy azt az ötmillió eurót, amit Robert Jezic rendelkezésére bocsátott, nem Ivo Sanader megvesztegetésére szánta. Gucerijev arról is beszélt, hogy 9 éve a Mol üzleti partnere és Hernádi barátja.","A Gucerijev tulajdonában lévő Hangarn Oil Products és Ceroma Holding nevű ciprusi cégektől származó pénzből a vád tanúja, Robert Jezic tulajdonában lévő földet akartak vásárolni Krk szigetén. Miután az üzlet meghiúsult, ""vissza kellett volna adniuk a pénzt, azonban megtalálták a módját, hogyan ne tegyék ezt, és kitaláltak egy történetet, amely miatt most itt vagyok a tárgyalóteremben"" - mondta zágrábi bírósági meghallgatásán az orosz olajmágnás. Gucerijev ezzel arra utalt, hogy Jezic állítása szerint  Mol - és személyesen Hernádi Zsolt elnök-vezérigazgató - megvesztegette Ivo Sanadert, annak érdekében, hogy befolyást szerezzen az INA horvát olajvállalat felett.  Csütörtökön Gucerijev üzlettársa, Fazakas Imre - szintén a védelem tanújaként -  nyilatkozott  úgy, hogy nem Ivo Sanadernek, hanem az ügyész koronatanújának, Robert Jezicnek szánták az 5 millió eurót, amiről az ügyészség azt állítja, hogy a horvát állami olajtársaság, az INA menedzsmentjogainak megszerzését kellett szolgálnia. Ügyészség: Gucerijev nem mond igazat Gucerijevet egy alkalommal zavarba tudta hozna a vád képviselője -  számol be  a Daily.tportal.hr angol nyelvű horvát hírportál. Az orosz olajmágnás először úgy nyilatkozott, hogy az ötmillió euró az ő pénze volt, amikor viszont szembesítették vele, hogy Fazakas csütörtökön szintén azt mondta, hogy az övé volt, akkor helyesbített, és üzlettársának adott igazat. A tárgyalási nap végén az ügyészség kétségbe vonta Gucerijev szavahihetőségét a horvát lap beszámolója szerint.  Hernádi barátja Gucerijev  - a Daily.tportal.hr beszámolója szerint - kérdésre válaszolva úgy nyilatkozott, hogy Hernádi Zsolt ""barátja, üzletfele, aki az olajipar egyik legtiszteltebb szereplője"". Az orosz üzletember a bíróság azt is megerősítette, hogy kilenc éve együttműködik a Mollal egy nyugat-szibériai olajkitermelésben. (Erről korábban a Népszabadság  írt .) A Heti Válasz tavaly december elején azt  írta , hogy az említett két ciprusi céget - Hangarn Oil Products Trading Limited és Ceroma Holdings Limited - az orosz állami energiaóriás, a Gazprom ellenőrzi: olyan, szintén ciprusi bejegyzésű cégek irányítják őket, amelyek a Gazprom leányvállalati listáján szerepelnek. A Gazprom csak idén ősszel ismerte el sajátjának az Atlas Alpha Services Limitedet és a Potassa Holdings Limitedet, de ezek már akkor is orosz oligarchák üzleteit segítették, amikor formálisan még egy ciprusi offshore-közvetítő iroda nevén voltak - írta a hetilap, konkrétan megnevezve a Gazprom egykori magyarországi képviselőjét, Megdet Rahimkulovot. A Gazprom ezután közleményt  adott ki , melyben azt állította, az említett társaságok 2011 októbere előtt nem álltak a tulajdonában, ezért semmilyen felelősséget nem vállal korábbi tevékenységükért. A 17. leggazdagabb orosz Az orosz olajmágnás a bíróságon úgy mutatkozott be, mint akinek ""300-400"" vállalkozása van a volt Szovjetunió területén, Kelet-Európában, Nagy-Britanniában és Afrikában elsősorban a gáz és az olajipar területén, illetve az ingatlanpiacon és az építőiparban. A Forbes üzleti magazin listája  szerint  Gucerijev Oroszország 17. leggazdagabb embere 6,7 milliárd dolláros vagyonával. A lap által közölt életrajz szerint az orosz mágnás a Rusznyefty olajóriás 49 százalékos tulajdonosa. Gucerijev újra Moszkvában él, de 2006 és 2010 között Londonba menekült, és cégét is átadta egy Kreml-közeli üzletembernek.","[""Ivo Sanader"",""Hernádi Zsolt"",""Mihail Gucerijev"",""Horvátország"",""korrupció"",""olajipar"",""INA"",""Mol""]",0
1672,6781,https://magyarnemzet.hu/gazdasag/matolcsy-gyorgy-a-magyar-novekedesi-modell-tovabbfejlesztesere-van-szukseg-7275362/,gazdasag,magyarnemzet.hu,,2019. szeptember 5. csütörtök 16:48,Matolcsy György: A magyar növekedési modell továbbfejlesztésére van szükség,"A magyar növekedési modell továbbfejlesztésére van szükség, hosszú távú és fenntartható felzárkózási pályára kell állnia a magyar gazdaságnak, a globális „gazdasági klímaváltozásra” új válaszok kellenek, általános konjunktúra-élénkítő program kell a versenyképesség javítása mellett – mondta Matolcsy György, a Magyar Nemzeti Bank elnöke csütörtökön Nyíregyházán, az 57. Közgazdász-vándorgyűlés nyitó plenáris ülésén.","Magyarország az elmúlt években a legsebezhetőbb országok közül átkerült a kevésbé sebezhető országok közé, és az MNB számításai szerint 2021-re teljesen eltűnhet a magyar nettó külső adósság. Ennek ellenére komoly kihívások, „12 plusz 1” veszély fenyegeti az európai gazdasági fejlődést, ezzel együtt a magyar felzárkózási folyamatot – jelezte. A magyar gazdaságnak 4 területen kell előrelépnie: az MNB által javasolt versenyképességi fordulat 330 pontját végre kell hajtani, emellett általános konjunktúrajavító intézkedésekre és célzott, iparág-erősítő lépések is kellenek, a munkaerőpiaci feltételek fenntartása mellett – emelte ki. Hozzátette, ennek során végig kell gondolni a költségvetési tartalék kérdését. Új programra, a magyar modell 2.0-ra van szükség a 2030-ig tartó időszakban, nem elég a versenyképesség javítása, általános konjunktúra-élénkítő program kell – szögezte le. Matolcsy György hangsúlyozta azt is, hogy az információ és energia lehet az új pénzvilág alapja „Az adat az új arany” – mondta. Magyarország 2013 óta tartó, folyamatos felzárkózását jelentős sikernek nevezte a jegybankelnök, ahogy a gazdaság átlagosan 3,5 százalékot meghaladó GDP-növekedését is 2013 és 2019 között, de jelezte: a következő években „viharok jönnek”, válságszerű helyzetek alakulhatnak ki. Lengyelország példája azt mutatja, hogy ezeket az időket túl lehet élni, a sikeres magyar válságkezelés miatt Magyarország már a lengyelekhez hasonlóan teljesít – tette hozzá. A felzárkózáshoz biztosítani kell, hogy a magyar gazdaság a következő években is 2 százalékponttal nőjön gyorsabban az Európai Unió fejlett, nyugat-európai államainak átlagánál – ismételte meg. A fenyegetések között említette a keleti nyitás folyamatának megtorpanását, mert az Egyesült Államok és Kína között kibontakozó kereskedelmi konfliktus lényege szerinte nem más, mint egy fennálló gazdasági hatalom és egy feltörekvő hatalom ütközése, amely több, mint egy kereskedelmi háború. Bár csökkent Nagy-Britannia megállapodás nélküli uniós kilépésének esélye, azonban a Brexit továbbra is fenyegetést jelent, a brit gazdaság teljesítményének változása komoly hatással lesz a magyar felzárkózásra is, Olaszország problémái pedig továbbra is megoldatlanok, miután a gazdasága meglehetősen sérülékennyé vált. A német gazdaság „süllyedőben” van, az autóiparban komoly hibák történtek, amelyek visszaütnek a gazdaságra és sérülékeny a bankrendszer is, a kelet-közép-európai régió pedig erősen függ a német gazdaságtól. Az eddig hozzájárult a magyar gazdasági sikerekhez is, azonban a német ipar lassulása 6-9 hónapon belül begyűrűzik Magyarországra – sorolta. Az Európai Központi Bank (EKB) mozgástere leszűkült, Mario Draghi egyedül megmentette az eurót, de a nagy jegybankok mozgástere már korlátozott – mutatott rá Matolcsy György, megjegyezve a kormányok és a jegybankok együttműködésének fontosságát. Mindeközben sérülékeny országok vannak Magyarország közvetlen környezetében, de a Brazíliában vagy Argentínában történtek is befolyásolják a forint árfolyamát – mondta. A kedvező munkaerőpiaci helyzetet meg kell erősíteni, mert a legnagyobb fordulat a munka világában történt 2010 óta. Külföldről is érdemes hazahívni a családokat és munkavállalókat, valamint emelni kell a bérek vásárlóerejét is – emelte ki a jegybank elnöke.","[""brexit"",""Matolcsy György"",""mnb"",""növekedési modell"",""Nyíregyháza""]",0
2100,9507,https://aktiv.origo.hu/gazdasag/hirek/vilaggazdasag/20050125brusszel.html,gazdasag,aktiv.origo.hu,MTI,2005.01.25. 12:39,Brüsszel aggódik a tagországok államháztartása miatt,"Az Európai Bizottság 25 uniós tagország közül 14 esetében nem látja biztosítottnak, hogy az államháztartás hosszabb távon egyensúlyi állapotba kerüljön, Görögország és Magyarország pedig rövid távon is költségvetési gondok elé néz - állapítja meg a bizottság jelentésében.","A bizottság szerint aggodalomra ad okot az, hogy a tagországok gazdaságpolitikája vegyes eredményt hozott, gondot elsősorban a lakosság elöregedésének következményei okoznak. A közkiadások fenntarthatósága hosszabb távon komoly problémákat okozhat többek között a következő tagországoknak: Franciaország, Németország, Olaszország, Belgium, Spanyolország, Portugália, Görögország, Lengyelország, Szlovénia, Szlovákia, a Cseh Köztársaság, Magyarország és Málta. A 15 korábbi uniós tagállam közül Németország, Franciaország és Görögország az, amelynek magas az államháztartási hiánya, de a bizottság figyelemmel kíséri azokat az új tagországokat is, amelyek deficitje meghaladja a 3 százalékos küszöböt. Ugyanakkor a jelentés megjegyzi, hogy Görögország és Magyarország kivételével a túlzott deficiteljárás elé néző országok erőfeszítései az államháztartás rendbe tételére sikerrel kecsegtetnek. A bizottság a 2003-2005. évi, átfogó gazdaságpolitikai irányelvek teljesítéséről szóló jelentését szerdai ülésén fogadja majd el és terjeszti az EU állam- és kormányfőinek március végi értekezlete elé. A szerdai bizottsági ülésre terjesztik be azt a javaslatot is, amely az EU stabilitási és növekedési paktumának módosítására, a deficitcsökkentés rugalmasabbá tételére vonatkozik.","[""Magyarország"",""Görögország"",""Brüsszel"",""Európai Bizottság"",""költségvetés"",""államháztartás"",""Európai Unió""]",0
1071,3025,https://www.origo.hu/gazdasag/20120608-matolcsy-a-valsagnak-vege.html,gazdasag,www.origo.hu,MTI,2012.06.08. 7:41,Matolcsy: A válságnak vége,"A magyar gazdaság az átmenet állapotát éli, de jövőre már erős növekedést fog mutatni - jelentette ki Matolcsy György a CNN-nek nyilatkozva. A nemzetgazdasági miniszter szerint a világgazdasági közösség új központja Közép-Európa lesz.","""A válságnak vége"" - mondta Matolcsy György a  CNN-nek adott interjújában . A nemzetgazdasági miniszter elmondta, hogy Magyarország az államháztartási hiány leszorítása érdekében számos nem konvencionális gazdaságpolitikai intézkedést hozott meg. Emlékeztetett, hogy elkészült a magyar konvergenciaprogram, amelyet jóváhagyott az Európai Bizottság, és hangsúlyozta, hogy Magyarország pénzügyi helyzete rendezett. A riporter felvetésére, hogy a magyar gazdaság több mint egy százaléknyit zsugorodott az első negyedévben, ami a legrosszabb mutató az unióban, Matolcsy emlékeztetett arra, hogy viszont a tavalyi év utolsó negyede az egyik legjobb volt az EU-ban. ""Ez egy átmeneti időszak a magyar gazdaság számára. A jövő évben, hadd mondjam így: erős gazdasági növekedési mutatóval fogunk rendelkezni. Ez az év egy kicsit rizikós, ebben igaza van"" - mondta Matolcsy György. A CNN riportere, Richard Quest úgy vélekedett, hogy a magyar kormány ""túlságosan innovatív és túlságosan kreatív"", és hogy sok közgazdász szerint a magyar gazdaság rossz úton halad. Matolcsy válaszában ismételten hangsúlyozta, hogy a kormánynak ""nem konvencionális, sőt nem ortodox eszközök felhasználásával"" sikerült megvalósítania egy sikeres konszolidációs programot. ""De az egész európai gazdaság növekedésre, munkahelyteremtésre és kreativitásra fog törekedni. Nagy szükség van a kreativitásra az Európai Unióban"" - tette hozzá. A kérdésre, hogy szerinte súlyosan tévednek-e azok, akik szerint Magyarország gazdasági katasztrófa felé halad, Matolcsy György kijelentette: ""Teljes mértékben. Ez képtelenség. A magyar tündérmese, avagy a magyar példa egy éven belül sikeres lesz"". Quest felhozta, hogy a növekedés üteme lassú, a munkanélküliségi ráta magas, és hogy a deficitet csak ""füst és tükrök"" segítségével lehetett csökkenteni, és hogy az egykulcsos adó csökkentette az adóbevételeket. A nemzetgazdasági miniszter erre úgy érvelt, hogy az éremnek két oldala van, és kijelentette, hogy a magyar államadósság szintje csökken, az államháztartási hiány fenntartható, és jóval a GDP 3 százaléka alatt van. A gazdaságban, amely átmeneti szakaszban van a növekedés felé, új munkahelyek jönnek létre. A CNN riportere szerint Magyarországnak meg kell hátrálnia a központi bank kérdésében, és ezt minél hamarabb teszi meg, ""annál előbb száll le mindenki önökről"". Matolcsy kijelentette, hogy a magyar központi bank száz százalékig független"". Quest közbevetésére, hogy ""mások ebben nem értenek önnel egyet"", a nemzetgazdasági miniszter azt hangsúlyozta, hogy az MNB ""lényegében független a kormánytól, és minden olyan törvény, amely szükséges ahhoz, hogy ezt mindenki számára abszolút bizonyossá tegye, a parlament elé kerül, és június végéig el fogják fogadni"". Matolcsy György arra a kérdésre, hogy miben látja a magyar gazdaság jövőbeni erejét az Európai Unión belül, kijelentette: az erőt Közép-Európa egészében látja. ""Mi következünk. Mi leszünk az új központ a világgazdasági közösség számára. Az euróövezet déli övezetét a közép-európai régióval váltjuk fel"".","[""Matolcsy György"",""euróválság"",""unortodox gazdaságpolitika"",""CNN"",""Nemzetgazdasági Minisztérium""]",0
321,1804,https://www.origo.hu/tudomany/20090310-bonoboblog-salongakalandok-eletveszelyes-darazstamadas.html,tudomany,www.origo.hu,[origo],2009.03.13. 11:21,"Salonga-kalandok: ""Bukj a víz alá!"" - életveszélyben","""Andrew a GPS-en új oldalt nyitott az új útnak, és elindultunk a patakban. Körülbelül 25-30 méterre jutottunk, én valamiért, nem emlékszem, hogy miért, azt hiszem, hogy begörcsölt a hasam egy pillanatra, megálltam, és hallom, amint azt mondja Andrew, hogy erre nem fog menni, mert túl mély a víz. Talán válaszoltam is, nem emlékszem, a következő, amit hallottam, hogy kiabált, sőt ordított, hogy nem jó, itt nem jó, nem jó!!!""","A Kongói Demokratikus Köztársaságban található Salonga Nemzeti Park, Afrika legnagyobb nemzeti parkja különleges titkot rejt. A Földön egyedülállóan itt élnek a csimpánzok mellett legközelebbi rokonaink, a bonobók. Jane Goodall munkásságának köszönhetően a csimpánzok életét, viselkedését, szokásait jól ismeri a tudomány, azonban a bonobókat vagy más néven törpecsimpánzokat alig néhány kutatócsoport tanulmányozza, köztük a németországi székhelyű Max Planck Intézet munkatársai. Hozzájuk csatlakozott dr. Csatádi Katalin etológus, s az ő személyes hangú beszámolóin keresztül mi is megismerhetjük a kongói kutatótábor mindennapjait. 
 
 
 FEBRUÁR 8. KUNYERÁLÁS MAJOMSZOKÁS Szóval a bizonyos nap történései ... Andrew-val kettesben mentünk bonobózni, mert mind a három fiú kidőlt, vagy lázasak voltak, vagy hasmenésük volt. Körülbelül 6 km-re voltak a bonobók, de mostanság egyre későbben kelnek, háromnegyed hat felé, úgyhogy nem kellett szörnyen korán kelnünk. Azzal kezdődött a nap, hogy alig találtuk meg a bonobókat. A bonobómunkás is beteg, és a vágásnyomok félrevezetőek voltak, pontosabban összevissza mentek. Elvileg vágnak egy kis utat nekünk az ösvénytől a fészkekig, de aznap tényleg össze-vissza mentek ezek a kis utak is, úgyhogy csak véletlenül találtuk meg őket másfél óra keresgélés után. Lehet, hogy jobb lett volna, ha nem találjuk meg őket ... Egyébként a nap első fele jó volt: elég sokat mentünk mocsárban, de nem túl gyorsan, úgyhogy bírtuk követni a csapatot. Volt egy helyes jelenet az egyik anyával, Umával, aki megkaparintott egy gyümölcsöt az egyik fiatal hímtől, és azt majszolta, míg a hím meg egy kis nőstény kunyerált tőle. A kunyerálás, hacsak nem vagy a gyereke valakinek, az ember (mármint bonobó) arcától 2 cm-re való bámulást jelent. Ezek a fiatal bonobók, Roque, a hím, aki még kölyök, 6 év körüli, de már teljesen független, a másik pedig egy szubadult nőstény, olyan 8 év körüli, ott álltak csorgó nyállal Uma körül, és könyörgő tekintettel próbáltak egy-egy falatot szerezni a gyümölcsből. Nem sikerült. Néztek a gyümölcsre, néztek Umára, semmi nem használt. Roque Volt egy másik érdekes dolog is, Ben, az egyik felnőtt hím éppen be volt valamiért kattanva, és tök gyagyás módon az anyja orra előtt cibálta meg az egyik fiatal hím (Roque) lábát. Na, az anyjának se kellett több, úgy lekergette a fáról Bent, hogy öröm volt nézni. De Bennek nem volt jó napja, úgyhogy vissza-visszajárt Roquéra, amíg Rio, a mama nagyon el nem kergette tőle. Volt egy kis összetűzés egy vöröskolobusz-csapattal is, de nem lett belőle húsevés, úgyhogy csak követtük a bonobókat egész addig, amíg Andrew egyszer csak azt nem mondta, hogy innen nem mehetünk tovább - elértünk a Badzungu folyóig, ahol a másik falu erdeje kezdődik. Csak álltunk a patakban, integettünk a bonobóknak és gondolkodtunk, hogy merre menjünk vissza. Andrew a GPS-re pillantva gyorsan kiötölte, hogy a Libeke, a gyönyörű  elefántos hely  nincs messze, a patakot követve elérhetünk oda, majd ott párszáz méterre már kezdődik a B, a főút. A terv több szempontból is tetszett, egyrészt a Libekét imádom, másrészt utána a B-n gyorsan visszaértünk volna a táborba. ÉLETVESZÉLYES TÁMADÁS A PATAKNÁL Andrew a GPS-en új oldalt nyitott az új útnak, és elindultunk a patakban. Körülbelül 25-30 méterre jutottunk, én valamiért, nem emlékszem, hogy miért, azt hiszem, hogy begörcsölt a hasam egy pillanatra, megálltam, és hallom, amint azt mondja Andrew, hogy erre nem fog menni, mert túl mély a víz. Talán válaszoltam is, nem emlékszem, a következő, amit hallottam, hogy kiabált, sőt ordított, hogy  nem jó, itt nem jó, nem jó!!!  Rettenetesen megijedtem, nem láttam őt pár behajló bokortól, de a hangjából tudtam, hogy valami borzalmassal találta szemben magát, és azt is éreztem, hogy állatokról van szó. De akkor még mindig nem tudtam, hogy mi van, és csak álltam egy helyben (5 másodperc lehetett, de egy örökkévalóságnak tűnt), amikor azt ordítja, hogy  menj vissza, menj vissza, menj vissza!!!!!!  Én a patakban elkezdtem visszafele rohanni, de ahol elindultunk, ott megálltam, hogy halljam, mi van. Az volt, hogy kiabált, de nagyon, időnként engem szólongatva, időnként csak ordított. Iszonyatos volt, még mindig nem tudtam, mi történhetett! Néha láttam egy-egy pillanatra, ahogy a mocsárban próbál menekülni, de a fáktól meg bokroktól nem láttam rendesen. Ahogy kiabált, az volt a rettenetes, a vér is meghűlt bennem. Mert Andrew annyira erős és bátor, tapasztalt, el nem tudtam képzelni, mi válthatja ki belőle ezt. És csak akkor ordította, hogy bukjak a víz alá, darazsak! De közben én már elindultam utána, ki a patakból, hogy segítsek neki. Na, itt értek engem is utol a darazsak, egyszerűen elmondhatatlan. Akkor már nem a patakban voltam, aminek legalább szilárd feneke van, hanem a járhatatlan mocsárban. Andrew néhány perccel a darázstámadás előtt A darazsak ellen két dolgot lehet tenni, víz alá bukni vagy elfutni. Egyiket sem tudtuk: az egyetlen lehetőségem volt, hogy belevetettem magam a sárba, olyan mélyre, amilyen mélyre csak tudtam, dehát, az nem volt sok. Ott feküdtem, próbáltam kihúzni magam valami talpalatnyi helyre, de minden alkalommal, amikor ezzel próbálkoztam jöttek és csíptek. Annyira ijesztő volt, kicsik voltak, nem láttam őket, csak hallottam, amint kis bombázóként röpködnek körülöttem, akkor már én is sikítottam, nem tudtam mást csinálni. Belenyomtam a fejemet a sárba, de mivel rohantam és pánikban voltam, alig kaptam levegőt, ki kellett emelnem a fejemet, hogy levegőt kapjak. A hajam kibomlott, tetőtől talpig sáros és vizes voltam. És nem bírtam haladni a sárban. Végül azt a taktikát választottam, hogy csak fekszem egy helyben, próbálok mozdulatlan maradni, hátha nem vesznek észre, és békén hagynak. Végül úgy tűnt, hogy ez bevált, mert elmentek. Andrew-val kiabáltunk egymásnak, ő azt kérdezte, hogy velem vannak-e még a darazsak, én pedig, hogy tud-e lélegezni. Végül nagy nehezen utolértem vagy 100 méter múlva. Azt mondta, ne ijedjek meg, mondom ajjaj, ez nem jó jel. Odaértem, és a feje már dagadt fel, de durván. Kérdezte, hogy mennyi csípett meg engem, mondtam, hogy kb. 10. Téged? - kérdeztem, aszongya párszáz. Több száz darázscsípés!!! Akkor eldobtam a táskámat, előkaptam a műholdas telefont, hogy azonnal segítséget hívjak a táborból, és hogy hozzák az antihisztamint. De nem működött az a rohadt szar, nem tudom, hogy miért. Andrew hál istennek abszolút lélekjelenlétének köszönhetően emlékezett, hogy az elsősegély csomagjában van antihisztamin. Azt elővette, de akkor már remegett az összes tagja a méregtől. Nem is remegés volt, egyszerűen mozgott keze-lába, akaratlanul. Na, akkor ijedtem nagyon meg másodszor. Hogyan fogunk innen kijutni ebből a dzsuvából valahova, ahol működik a telefon!?!?! Andrew-nál volt a GPS, és a reszkető tagjai ellenére azonnal mondta, hogy északnak kell mennünk. Én közben folyamatosan próbálgattam a telefont, de nem működött. Hihetetlen, hogy milyen erős Andrew, eddig is tudtam, de amit aznap végigcsinált, az szinte emberfeletti. Úgy tepert a dzsuvában, hogy a tucatnyi csípésemmel alig bírtam követni. Végül nagyon gyorsan kijutottunk a Badzungu táborhoz (ahol az elefántos kaland során aludtunk Daviddel). Ott már működött a telefon, csak éppen annyira szakadozott a vonal, hogy egy büdös szót nem értettünk egymásból, hiába hajtogattam, hogy ""vészhelyzet"". Szerencsére annyit megértettem, hogy Ben azt mondja, írjak egy sms-t. Be kell valljam, hogy nekem akkor ez a megoldás nem jutott eszembe, úgyhogy nagyon jó, hogy mondta. Épp csak elkezdtem írni az sms-t, mondtam Andrew-nak, hogy üljön le, de akkor más sokadszorra mondta, hogy iszonyatos fájdalmai vannak, és hogy adjak fájdalomcsillapítót. Azt mondtam neki, nincs nálam, mert nem tudtam, hogy az antihisztaminnal milyen kölcsönhatásba léphet a fájdalomcsillapító, viszont azt tudtam, hogy Andrew iszonyatosan erős, bírja a fájdalmat és a leges-legfontosabb most az, hogy az antihisztamin dolgozzon. Szóval csak járkált fel-alá, majd azt mondta, nem bír ülni, mennie kell, mert iszonyatosan fáj, nem bír egyhelyben maradni. Kértem, legalább lassan menjen, hogy a méreg ne terjedjen annyira gyorsan a vérében, de szerintem meg sem hallotta. Közben végeztem az sms-sel, csak annyit írtam, hogy  ""Vészhelyzet, Badzungu camp, hozzatok függőágyat és antihisztamint"" . Eldobtam a táskámat, és rohantam Andrew után. Annyira gyorsan ment, hogy alig bírtam utolérni. A telefonnal bíbelődtem, hogy utolérjek valakit, aki megmondja, milyen fájdalomcsillapító megy az antihisztaminnal, de nagyon nem ment. Mindenesetre utolértem Andrew-t és elmondtam neki, hogy úton vannak a táborból, ahonnan közben érkezett az sms, hogy három ember függőágyastul, antihisztaminostul úton van. Hátra sem nézett, csak ment tovább. Akkor megint újra meg újra meg kellett állnom a telefon miatt, úgyhogy megint lemaradtam, és megint csak a fájdalmas kiáltásait hallottam. Annyira féltem, hogy egyszer csak belebotlok, amint kékülő fejjel fekszik az úton! Félúton (3 kilométerre) találkoztunk a segítséggel, én épp csak beértem Andrew-t megint, és ahogy rám nézett, rögtön láttam, hogy lohad az arca, egyértelműen kisebb volt (de még mindig kétszer akkora, mint normálisan). Nem akart a függőágyba feküdni, főleg a fájdalom miatt, ha ment, kevésbé fájt neki. Csak levette az ingét meg a hátizsákját, és odaadta az egyik helyinek, és így masírozott tovább. Így mentünk vissza a táborba, én megint lemaradtam Daviddel, nekem is kezdett fájni a nyakam, de csak két ponton, el sem tudtam képzelni, Andrew-nak milyen fájdalmai lehetnek. Daviddel egyszer csak belebotlottunk Andrew táskájába, akkor megint kaptam egy pánikrohamot, hogy mégis függőágyba kellett fektetni, és azért rakta le a helyi srác (Ceceem) a táskát, hogy tudja Andrew-t cipelni. Akkor megint rohantam, hogy utolérjem. Nálunk már csak Ceceem rohant gyorsabban, aki, mint kiderült, azért állt meg, hogy bemenjen a dolgát végezni az erdőbe, és amikor kijött a táskának se híre, se hamva nem volt. A darázstámadás után a táborban Végül megérkeztünk a táborba, de már 100 méternél várt Kabemba meg egy szakács, aztán 50 méternél is aggódó arccal álltak a többiek. Andrew leült, belediktáltak 3  ibuprofént , akkor kiderült, hogy 3 km-nél David még 3 antihisztamint belediktált, öntözték hideg vízzel, hogy az égető fájdalom múljon, nem sokat használt, úgyhogy csak járkált föl-le, föl-le. Akkor telefonáltam haza, hogy beszéljenek egy orvossal, hogy tudjuk, egyáltalán mire számítsunk. Persze az üzenet az volt, hogy ennél sokkal kevesebb csípéssel is kórházba viszik az embert otthon. Hát jó... Mindenesetre többek között azt is üzente a dokinő (utólag is nagyon köszönöm!), hogy ne engedjük leesni a vérnyomását, és jegeljük a bőrét. Akkor rögtön belediktáltam egy kávét, meg még egyet, aztán bekapcsoltam a hűtőt, raktunk bele vizet, hogy azzal hűtsük a bőrét. Aztán szép lassan hatott az ibuprofén, meg a jegelés, de órák kellettek hozzá, akkor a raktárban, ahol a leghűvösebb volt, ledőlt valami matracra, amit talált, én előszedtem a szúnyoghálóját, hogy fölé rakjam, hogy békében pihenhessen. Etettük, itattuk, amikor kért valamit. Közben nekem is egyre jobban fájt a nyakam, és már csak fájdalmasan tudtam mozgatni a fejemet, akkor mondták a fiúk, hogy az nem két csípés a nyakamon, hanem 15, meg kikurkászták a hajamba akadt darazsakat. Biztos, ami biztos, bevettem én is egy antihisztamint meg egy ibuprofént, bár valószínűleg ellettem volna nélkülük is, de olyanokat mondtak otthonról a telefonban, hogy jobbnak láttam elővigyázatosnak lenni. Számolgattam Andrew-n a csípéseket: a karján meg a vállán voltak olyan csípések, amik látszódtak, szóval volt piros pötty a helyükön. Csak ezeken a testrészein számoltam össze 100-at. A nyaka meg a feje egyetlen nagy duzzanat volt, piros pöttynek nyoma sem volt, úgyhogy úgy gondolom, a nyakán és a fején további 100, de inkább 150 csípés volt. Engem a hajam mentett meg, Andrew kopaszra nyírja a fejét, úgyhogy ott csípték, ahol akarták. Na hát ez volt... Még másnap is kicsit puffadt volt a feje, plusz menekülés közben egy ág megbökte az egyik szemét, az is földagadt és véreres volt, ami miatt az arca még mindig nem a régi, de már alakul... Hát nem kis kaland, az biztos. Nem hiányzott senkinek sem, de neki, aki  épp csak kijött a maláriából , biztosan nem. Persze mondanom sem kell, hogy mialatt ezt írom már kint van az erdőben (tegnapelőtt történt a dolog), hogy keresse a bonobókat. Ha visszajöttek a másik erdőből, akkor remélhetőleg megtalálják őket.","[""etológia"",""bonobók""]",2
1586,6234,https://www.origo.hu/gazdasag/hirek/hazaihirek/20051215berlakashitelprogramot.html,gazdasag,www.origo.hu,[origo],2005.12.15. 9:52,Bérlakás-hitelprogramot indít a kormány,"Bérlakás-hitelprogramot indít a kormány, hogy a jelenlegi sovány, kilencszázaléknyi bérlakásállományt 15 százalékosra emelje. A tulajdoncentrikus közgondolkodás akadálya lehet a bérlőrendszer kialakításának.","A Sikeres Magyarországért Hitelprogram keretében bérlakás-hitelprogramot indít a kormány. Ennek oka: hazánkban az egykori, hatalmas tanácsi állomány eltűntével a bérlakások aránya mindössze kilenc, míg a nyugat-európai átlag negyven százalék. Nálunk az önkormányzatok a bérlakások összesen öt százalékával rendelkeznek. Ez megköti a kezüket, ha szociális lakáspolitikát folytatnának. A helyzet azzal is jár, hogy sokan azért nem tudnak a munkalehetőség után költözni, mert nincs hová, nincs megfelelő bérlakás. A kormány célja, hogy 15 százalékra emelje a bérlakások arányát - írja a Népszabadság.  A kabinet elképzelései szerint ez három módon történhet meg: építéssel, vásárlással vagy már meglévő ingatlan átalakításával. Az önkormányzatok alacsony kamatozású - 4,5-4,7 százalékos -, hosszú lejáratú, legfeljebb 25 évre szóló hitelt vehetnek föl a lakásállomány bővítésére. Ezt az MFB finanszírozza 60 milliárd forinttal. Ezzel a módszerrel, becslések szerint 10-12 ezerrel bővülhet a bérlakásállomány. A hitelek igénybevételéhez 10 százalék önerőre van szükség, ám a kormány úgy döntött, hogy a kétezer főnél kisebb települések esetén, elég az öt százalék. A hitelfelvétel nagysága limitált, például vásárlás vagy építés esetén 15 millió forint.  Az elképzelések szerint a program már januárban indulhat. A kérdés az, mennyire veszik majd igénybe az önkormányzatok. Szakemberek szerint az igény megvan, s megvolt már a Fidesz-kormány idején is, amikor szintén volt egy hasonló jellegű lehetőség. Akkor a forrásokhoz képest túl nagy volt az igény és az elbírálás során feltűnt, hogy a Fidesz által vezetett települések felkészültebben nyújtották be pályázataikat, mint más önkormányzatok.  Gond, hogy minden más támogatási rendszer a tulajdonszerzést preferálja, s a tulajdon iránti igény is eluralkodott a közgondolkodásban. Abban az esetben pedig, ha a lakás bérleti díja megközelítőleg is hasonló nagyságrendű, mint például egy ugyanakkora lakás törlesztő részlete, akkor az emberek a lakásvásárlást részesítik előnyben.  Gondot okozhat az is, hogy ma csak kevés település képes vállalni ilyen hosszú időtartamra az eladósodást, nem beszélve arról, hogy a lakástörvényt és a hozzá kapcsolódó rendeleteket évente többször is módosítják. Az aggályokra megoldást jelenthet a program többi, még csak tervezett eleme. Ezek egyike a bérlőknek elővásárlási jogot adna a lakások megvételére, s ehhez állami támogatást. Ennek fedezete lenne a bérleti díj.  A program tervezett eleme, az állam lakbértámogatást nyújt - hogy legyen lakó a piaci alapú bérlakásban -, míg az önkormányzatok építési telek kijelölésével szállhatnak be a rendszerbe. Az utolsó programrész, a tervek szerint a kistelepülések bérlakás-vásárlásainak, illetve építésének támogatása. Ennek során, az állam a beruházás 80 százalékáig nyújtana vissza nem térítendő támogatást.  Annak, hogy e hitelprogramnak csak az első elemét fogadták még el, költségvetési okai vannak. E programelem viszonylag kockázatmentesen vállalható.  A rendszerváltást követő, első öt évben 413 ezer bérlakást adtak el a 703 ezres állományból. Az évtized második felére a folyamat lelassult: 1995-2000 között összesen 104 ezer lakást értékesítettek az önkormányzatok.  Tíz év alatt negyedére csökkent az önkormányzati lakásvagyon, ami 2003-ra, az ország teljes lakásállományának már csak 4,3 százalékát tette ki. Az értékesítés nem fejeződött be. A lakbérek a működési költségeknek alig harmadát fedezik, így az önkormányzatok igyekeznek túladni rossz minőségű bérlakásaikon.  A bérlakásállomány eladásával az önkormányzatok, becslések szerint csaknem 800 milliárd forintnyi értéket mozgattak meg. Jó helyen lévő, jó minőségű lakások esetében - ilyen az állomány ötöde - 10-12 évnyi átlagjövedelemnek megfelelő értékgyarapodás jelentkezett, a többnyire benn lakó kedvezményezetteknél. Az Állami Számvevőszék vizsgálata szerint a lakásokat átlagosan a forgalmi érték 27 százalékáért adták el. A vételár egy részét még ma is törlesztik a lakók.","[""kormány"",""bérlakásállomány""]",0
1487,5691,https://www.origo.hu/gazdasag/hirek/vallalatihirek/20050329csokkenhet.html,gazdasag,www.origo.hu,MTI,2005.03.29. 13:45,Csökkenhet a takarékszövetkezetek száma,"A fúziós folyamatnak köszönhetően 2006 végére a jelenlegi 151-ről 120-130-ra csökkenhet a takarékszövetkezetek száma - közölte Kiss Endre, az Országos Takarékszövetkezeti Szövetség elnöke kedden. A 151 takarékszövetkezet 2004-ben 10,6 milliárd forintos adózás előtti eredményt ért el.","A takarékszövetkezetek összesített adózás előtti eredménye kevesebb, mint 800 millió forinttal haladja meg az egy évvel korábbi 9,88 milliárd forintot; a profitnövekedés alatta maradt a 2003-ban elért, közel 30 százalékos bővülésnek. Az Országos Takarékszövetkezeti Szövetség elnöke szerint a bővülés elmaradásának két oka van: egyrészt a takarékszövetkezetek a legutóbbi hetekig nem nyújthattak devizában hitelt, ezért a lakáshitel-boomból csak részben részesedtek, másrészt a szövetkezeti szektor jellemzően magasabb kamatot fizet az elhelyezett betétekért, mint a kereskedelmi bankok. A takarékszövetkezetek 2004 végén 892,4 milliárd forint mérlegfőösszeggel zártak, ami közel 200 milliárd forinttal haladja meg az egy évvel korábbi 695,9 milliárd forintot.","[""Kiss Endre"",""adózás"",""devizapiac"",""fúzió"",""Országos Takarékszövetkezeti Szövetség""]",0
134,5519,https://magyarnemzet.hu/sport/siofokrol-rajtol-szekesfehervaron-zarul-a-tour-de-hongrie-5741468/,sport,magyarnemzet.hu,,2019. március 12. kedd 16:48,"Siófokról rajtol, Székesfehérváron zárul a Tour de Hongrie",Siófoki prológgal kezdődik és székesfehérvári befutóval zárul júniusban a 40. Tour de Hongrie országúti kerékpáros körverseny.,"A viadal keddi sajtótájékoztatóján elhangzott, hogy a nyitány után az első szakaszra Velence és Esztergom között kerül sor, majd a Balassagyarmat és Miskolc közötti táv vár a versenyzőkre. Ezt követően két félszakaszt rendeznek: Kazincbarcikáról Tiszafüredre, majd onnan Hajdúszoboszlóra teker a mezőny, mielőtt sor kerül a királyetapra, amely Karcagról indulva a Kékestetőn ér véget. A vasárnapi záró szakaszt Kecskemét és Székesfehérvár között rendezik. Eisenkrammer Károly, a szervezőbizottság elnöke elmondta, két magyar csapat, a nemzeti válogatott mellett a Pannon Cycling Team lesz ott a Tour de Hongrie 140 fős mezőnyében. Kitért rá, hogy az M4 Sport napi két órában élőben közvetít, valamint minden este egyórás összefoglaló lesz látható az Eurosporton, amely az utolsó két napon élőben adja a versenyt. Hangsúlyozta, a Tour de France-ot rendező Amaury Sport Organisationnel (ASO) és az Eurosporttal kötött hároméves megállapodás értelmében 2021-ig biztosan világszerte követhetik majd a nézők a magyar körversenyt. „Amikor történelmi időket élünk, néha nem is vesszük észre, hogy azok közepén vagyunk. Most a hazai kerékpársportban korszakváltás közepén vagyunk” – fogalmazott Révész Máriusz aktív Magyarországért felelős kormánybiztos. Felidézte, 2014-ben alakult meg az egységes Magyar Kerékpáros Szövetség, majd a következő esztendőben újjáindult a magyar körverseny, amely a tavalyi évre már első kategóriás, minden korábbinál erősebb mezőnyt felvonultató viadallá nőtte ki magát. Szabó Tünde sportért felelős államtitkár kiemelte: nagyszerű látni, hogy ismét szintet lépett és új dimenzióba került a Tour de Hongrie. „A legnagyobb körversenyek példáját követve, méltó körülmények között ismertetjük az útvonalat. Ez a mai gála is mutatja, hogy a Tour de Hongrie a helyére került” – szögezte le a Budapest Music Centerben tartott sajtóeseményen, amelyen a viadal történetének hőseit is köszöntötték. Kifejtette, az először 1925-ben megrendezett magyar körverseny nemcsak Magyarország egyik legnagyobb viadala, hanem Európa-szerte számon tartott kiemelt esemény. „A Tour de Hongrie nélkül nem csupán a magyar, hanem a nemzetközi versenynaptár is elképzelhetetlen. A saját körversenyünkön keresztül megmutathatjuk Magyarországot Európának, és bemutatkozhatunk a világnak.” – fogalmazott. A versenyzőket méltatva elmondta, példájukon keresztül céltudatosságot, alázatot, rendkívüli fegyelmet, kitartást és küzdőszellemet tanulhatnak a nézők, szurkolók. A június 11-én kezdődő, 890 kilométeres össztávú Tour de Hongrie-ra már négy prokontinentális csapat jelezte részvételét: a francia Cofidis, az olasz Androni Giocattoli-Sidermec, az izraeli Israel Cycling Academy és az olasz Neri Sottoli-Selle Italia-KTM. A 2.1-es kategóriájú nemzetközi verseny mezőnye június 16-án ér célba. A 2019-es Tour de Hongrie programja: június 11,: Siófok, 4 km, egyéni időfutam 
június 12.: Velence-Esztergom, 194 km 
június 13.: Balassagyarmat-Miskolc, 201 km 
június 14.: Kazincbarcika-Tiszafüred félszakasz 115 km, Tiszafüred-Hajdúszoboszló félszakasz 69 km 
június 15.: Karcag-Kékestető, 138 km 
június 16.: Kecskemét-Székesfehérvár, 169 km","[""kerékpár"",""siófok"",""székesfehérvár"",""Tour de Hongrie""]",1
2227,10422,https://magyarnemzet.hu/gazdasag/a-kormany-torekszik-a-minosegi-sorok-piacanak-elenkitesere-6179384/,gazdasag,magyarnemzet.hu,,2019. március 20. szerda 15:33,A kormány törekszik a minőségi sörök piacának élénkítésére,"A sörágazat dinamikus fejlődésének fenntartása mellett a kormány törekszik a minőségi sörök piacának élénkítésére és a kézműves sörök szegmensének szélesítésére – mondta Zsigó Róbert, az Agrárminisztérium (AM) élelmiszerlánc-felügyeletért felelős államtitkára szerdán, a XIII. Nemzetközi Sörverseny és Sörmustra beharangozó sajtótájékoztatón, Budapesten.","Hozzátette, hogy ebben az agrártárca kiemelt partnere a jelenleg 54 főzdét tömörítő Kisüzemi Sörfőzdék Egyesülete (KSE), amely a sör, illetve a kulturált alkoholfogyasztás népszerűsítése érdekében számos fesztivált rendez. Ezek közül a legjelentősebb a Nemzetközi Sörverseny és Sörmustra, amelynek megvalósítását az agrártárca is támogatja. Gyenge Zsolt, a KSE elnöke ismertette, hogy az egyesület sörversenyére eddig 9 országból 85 főzde küldte el sörét. A gödöllői verseny kísérő rendezvénye a Sörmustra, ahol 40 hazai kisüzemi sörfőzde mintegy 80 fajta sörével várja a látogatókat április 12-én és 13-án. Zsigó Róbert elmondta, hogy a sörgyártás az elmúlt évtizedek fúziói és felvásárlásai nyomán a világ egyik legkoncentráltabb ágazatává vált. A magyar sörgyártásban 4 közepes- és nagyvállalat, valamint számos kis- és mikrovállalkozás van jelen: 2017-ben a négy legnagyobb szereplő (Dreher, Heineken, Borsodi és Pécsi Sörfőzde) együttes teljesítménye adta az ágazat árbevételének közel 95 százalékát, az exportárbevétel közel 98 százalékát és a foglalkoztatás 86 százalékát. A kisüzemi sörfőzdék száma a 2013-2017 közötti időszakban mintegy 70 százalékkal nőtt, mindeközben árbevételük több mint háromszorosára bővült. Ebben az időszakban az üzemi nyereség megháromszorozódott és az adózás előtti nyereség is közel megduplázódott, emellett a foglalkoztatottak számában is 50 százalékos emelkedés történt. Egy elemzés szerint egy söripari munkahely 17 másik munkahely fenntartásához járul hozzá: kettőhöz a mezőgazdaságban, kettőhöz a kereskedelemben és 13-hoz a vendéglátásban – jegyezte meg az államtitkár. Kitért arra is, hogy az agrártárca az egyesülettel közösen dolgozta ki a Magyar Élelmiszerkönyv „Megkülönböztető minőségi jelöléssel ellátott sörök” irányelvét, a különleges minőségű sörökre vonatkozó szabályozást. Ezzel elérték, hogy csak olyan sört lehet különleges minőségűként forgalomba hozni, amely megfelel a szakértők által felállított szigorúbb követelményeknek. Ilyen sörök készítésénél csak maláta használható fel, vagyis az 500 éves német tisztasági törvényt veszik alapul. Az ízesített sörök ízesítésére és színezésére csak természetes anyagok használhatóak fel – tette hozzá.","[""Agrárminisztérium"",""alkoholfogyasztás"",""Kisüzemi Sörfőzdék Egyesülete"",""Zsigó Róbert""]",0
100,4235,https://magyarnemzet.hu/sport/unnepi-megemlekezes-es-fotokiallitas-kocsis-sandorrol-7496792/,sport,magyarnemzet.hu,,2019. november 14. csütörtök 21:54,Ünnepi megemlékezés és fotókiállítás Kocsis Sándorról,"Fotókiállítás nyílt a Groupama Arénában csütörtök este Kocsis Sándor, az Aranycsapat egykori kiváló labdarúgója születésének 90. évfordulója alkalmából.","A tárlat megnyitása előtt ünnepi megemlékezést tartottak a világbajnoki ezüstérmes, vb-gólkirály, olimpiai bajnok futballistáról, sportolói pályafutásáról. Tarlós István miniszterelnöki megbízott beszédében azt mondta, ötéves kora óta a Ferencvárosnak szurkol, és ő még látta élőben játszani Kocsist, aki a kedvenc játékosa volt. „Csodálatos, akrobatikus futballt játszott, előbb a Ferencváros, majd az FC Barcelona volt az otthona, miután ezekben az egyesületekben saját akaratából szerepelt” – fogalmazott Tarlós István, majd felelevenített néhány jelentős pillanatot Kocsis pályafutásából, kiemelve, hogy az 1954-es világbajnokságon „szinte egyedül verte meg Uruguayt”, a Barcelona színeiben pedig a Wolverhampton Wanderers elleni európai kupameccsen törött kulcscsonttal is négy gólt szerzett. „Szeretettel, tisztelettel, megbecsüléssel és a legnagyobb elismeréssel adózom az emlékének” – jelentette ki Tarlós István. Szabó Tünde sportért felelős államtitkár kiemelte, hogy az idei évben már több olyan eseményre is sor került, amelyen „a magyar futball egyik legnagyobb alakjának, Kocsis Sándornak születésének 90. évfordulóját ünnepeltük”. Az államtitkár úgy fogalmazott, Kocsis még a legendás Aranycsapat tagjai között is „kiemelkedő képességű” volt, és a mai napig példakép lehet mindenki számára. „Kocsis valóban otthon volt a pályán, ott teljesen átlényegült, csak a labda és a játék létezett a számára, ebből a szellemiségből pedig ott hagyott egy kicsit minden pályán, ahol megfordult” – jelentette ki Szabó Tünde, hozzátéve, hogy bár a világ és a sportág sokat változott, Kocsis Sándor ma is otthon érezné magát a világ futballpályáin. José María Barnils, az FC Barcelona társadalmi kapcsolatokért felelős igazgatója elmondta, hogy édesapja közeli barátja volt Kocsisnak, akit kimagasló képességű futballistának, valamint nagyszerű embernek tartott. „Kubala Lászlóval és Czibor Zoltánnal együtt fontos része a történelmünknek, miközben Kocsis az egész labdarúgásnak is rendkívüli nagykövete volt” – jelentette ki Barnils, hozzátéve, hogy Kocsis óta nem volt magyar játékosa a Barcelona első csapatának, de a két ország közötti szövetség megmaradt és folytatódik, illetve „remélhetőleg erősödik az idén szeptemberben megnyitott budapesti FC Barcelona Akadémiának köszönhetően”. Orosz Pál, az FTC Zrt. vezérigazgatója azt emelte ki, hogy Kocsist leginkább a szorgalom, az eltökéltség, és a labdarúgás iránt érzett „mániákus szenvedély” jellemezte, ha nem futballozott, akkor „fejben épp a következő meccsre készült, vagy azon gondolkozott, hogy mi történt a legutóbbi találkozón”. „Kocsis Sándor 17 évesen a Ferencvárosban játszott első alkalommal felnőtt csapatban, itt szerezte meg első élvonalbeli gólját és első magyar bajnoki címét, valamint innen került be a válogatottba is” – emlékeztetett Orosz Pál. Az ünnepi megemlékezésen Szöllősi György, a magyar futballhagyományok nagykövete, a Magyar Sportújságíró Szövetség elnöke bemutatta a „Kocsis Sándor, a levegő ura” című könyvet, amely két nyelven, spanyolul és magyarul dolgozza fel a legendás labdarúgó életét és pályafutását. A résztvevők láthatták Kocsis Tibor rendező „Kocsis 90” című rövidfilmjét, majd megnyitották a futballista életét feldolgozó fotókiállítást.","[""aranycsapat"",""fotókiállítás"",""Groupama Aréna"",""Kocsis Sándor"",""Ünnepi megemlékezés""]",1
2092,9435,https://magyarnemzet.hu/gazdasag/masfel-ev-alatt-450-milliard-forintot-hagy-a-vallalkozasoknal-az-adocsokkentes-7056014/,gazdasag,magyarnemzet.hu,,2019. június 25. kedd 08:36,Másfél év alatt 450 milliárd forintot hagy a vállalkozásoknál az adócsökkentés,A szociális hozzájárulási adó július 1-jei csökkentésével az idén is biztosított a dobogós hely az adócsökkentési versenyben – mondta Izer Norbert adóügyekért felelős államtitkár.,"A 2017-2018-as kétéves periódusban a magyar adóék, azaz a munkabér teljes adóterhelésének a csökkenése messze a legnagyobb volt az OECD országok között – jelentette ki az államtitkár. Az OECD „Taxing wages 2019” kiadványa szerint Magyarország ugyanis két év alatt 3,2 százalékpontos csökkentést hajtott végre, a második helyezett Észtország lett 2,5 százalékponttal, harmadik helyen pedig az Egyesült Államok szerepelt 2,1 százalékponttal – részletezte. Izer Norbert szerint Magyarország dobogós helye 2019-ben is biztosított, hiszen a szociális hozzájárulási adó mértéke július 1-től 19,5 százalékról 17,5 százalékra csökken. Elmondta, hogy a 2 százalékpontos csökkentés 2019-ben 144 milliárd forintot, 2020-ban pedig 310 milliárd forintot hagy a magyar vállalkozásoknál. Július 1-től nemcsak a szociális hozzájárulási adó mértéke csökken, hanem a kisadózó vállalkozások tételes adója (kata) és az egyszerűsített közteherviselési hozzájárulás (ekho) szabályai is kedvezőbbekké válnak – jelentette ki az államtitkár. Változatlan adófizetési kötelezettség mellett a főállású katás által igénybe vett pénzbeli ellátások (pl: gyed, táppénz) alapja megemelkedik. Ez azt jelenti, hogy az 50 ezer forintos tételes adó megfizetése esetén 94 400 forintról 98 100 forintra, míg a magasabb mértékű (75 ezer forintos) tételes adó megfizetésekor 158 400 forintról 164 000 forintra emelkedik az ellátási alap – magyarázta Izer Norbert. Hozzátette: a jövő hét hétfőtől a kifizetőt terhelő ekhó 19,5 százalékról 17,5 százalékra csökken. Az adócsökkentést tartalmazó törvény már érvényes, hiszen az a Magyar Közlönyben megjelent, a hatályba lépés időpontja pedig július 1. – közölte az államtitkár.","[""adócsökkentés"",""ekho"",""kata"",""szociális hozzájárulási adó"",""vállalkozások""]",0
528,8875,https://index.hu/tudomany/2009/07/07/uj_foltcsoport_jelent_meg_a_napon/,tudomany,index.hu,MTI,2009.07.07. 16:49,Új foltcsoport jelent meg a Napon ,"Végre befoltosodott a Nap – az egyik leghosszabb napfolttevékenységi minimum után megjelent egy új foltcsoport, az 1024-es, olvasható a LiveScience tudományos hírportálon.","A napfolt a környezeténél alacsonyabb hőmérsékletű, ezért sötétebbnek tűnő terület, kialakulása a Nap mágneses terével magyarázható. Mérete a 300 kilométer átmérőjű pórustól a több millió négyzetkilométer területű képződményekig változik, élettartama annál rövidebb, minél kisebb a folt: a legkisebbeké néhány óra, a legnagyobbaké több hónap is lehet. A napfoltok általában csoportokban jelentkeznek, amelyek ellentétes polaritású (vezető és követő) részekre oszthatók, a vezető folt polaritása az északi és a déli féltekén ellentétes. Napunk működését egyebek közt egy 11 éves mágneses ciklus szabályozza, amely szoros kapcsolatban áll a napfoltokkal, flerekkel (napkitörésekkel), a bolygóközi tér mágneses viharaival, illetve központi csillagunkból kidobódott anyaggal. Napunk jelenleg egy elnyúlt, igen mély minimumban van, amelynek közel egyéves elhúzódását lényegében egyetlen napfizikus csoport sem jelezte előre: 2009 első felének java részében a Nap teljesen foltmentes volt. Az amerikai űrkutatási hivatal, a NASA szakemberei a közelmúltban a jelenlegi igen hosszú csendes időszakot a Nap felszíne alatt mélyen, igen lassan mozgó áramlással magyarázták, rámutatva, hogy hamarosan központi csillagunk aktivitása visszatér a normális keretek közé. A napfolttevékenységi minimum előtt a csillagászok 2013-ra jósolták az aktivitás maximumát. Meggyőződésük szerint ekkor várható az elmúlt évtizedek legerősebb napaktivitása, később azonban megváltoztatták az álláspontjukat, a jelenlegi előrejelzések szerint a következő napkitörés erőssége mérsékelt lesz. A napkitörés az amerikai Nemzeti Tudományos Akadémia közelmúltban nyilvánosságra hozott jelentése nyomán került az érdeklődés homlokterébe. Eszerint napjainkban egy igen erős napkitörés elsődleges kára 2 ezer milliárd dollárt tesz majd ki, mivel bolygónkon összeomlik a távközlés, zavar keletkezik az áramellátásban. A természeti jelenség okozta káosz következményeit talán csak egy évtized alatt lehet majd felszámolni. Ilyen erősségű volt az 1859-es napkitörés, amelynek nyomán kialakuló geomágneses vihar például elektromos áramot indukált a távíróvezetékekben, tüzet okozva a távírdák egy részében. A XIX. században azonban a világ nem függött oly mértékben az elektronikus kommunikációs rendszerekről, mint napjainkban - mutat rá a  LiveScience  cikke.",,2
764,1094,https://www.origo.hu/gazdasag/20150424-erdemes-e-gyemantban-tartani-a-telepules-penzet.html,gazdasag,www.origo.hu,Kun J. Viktória,2015.04.28. 09:40,Gyémántban fialtatta a település pénzét a jegyző,"Gyémántot vett egy nógrádi település jegyzője a falu spórolt pénzéből. A fényesnek ígérkező befektetés sorsa kérdéses, felelőse nincs az ügynek. A veszteségről egyelőre nincs információ, de a kérdés jogos: kockáztathatják-e – és hogyan – a település pénzét a helyi vezetők?","Meghökkentő bejelentéssel kereste meg egy Nógrád megyei férfi az ombudsmani hivatalt. (Adat-, illetve bejelentő-védelmi okokból sem a település, sem a panaszos neve nem hozható nyilvánosságra.) A köz érdekében kért igazságtételt, miután lakhelyének jegyzője – állítása szerint – hazardírozott a település vagyonával. A helybéli férfi üveggyöngyvásárlással vádolta meg az önkormányzatot. Állítása szerint a település 20 millió forintjából nem állampapírt, kötvényeket, hanem értéktelen kövecskéket vásároltak gyémántok helyett. A bejelentő sérelmezte, hogy a hivatal embere drágakövekbe fektette a falu vagyonát. Nyomoztak a rendőrök, vizsgálódott az ombudsmani hivatal és az Állami Számvevőszék is. Szerintük nem történt sikkasztás vagy csalás. Az már egy másik kérdés, hogy úgy tűnik, nem kötöttek túl szerencsés üzletet a falu vezetői, mert a drágaköveket értékesítő céget időközben felszámolták. Az eredeti szerződés szerint pedig a cégnek később felárral kellett volna a falutól visszavásárolni a köveket. A csőd miatt azonban erről már szó sem lehet. Mindenesetre most 4 gyémántot őriz az önkormányzat. A jegyző tájékoztatása szerint azokat szakértővel megvizsgáltatták, és értékük megfelelt az eredeti tanúsítványban foglaltaknak. A szövevényes ügyben még az sem zárható ki, hogy az elmaradó hozam miatt végül is veszteség érte a települést. Törvénysértésről azonban nincs szó. Miben tarthatja megtakarításait egy önkormányzat? Van-e joga polgármesternek, jegyzőnek, önkormányzati képviselőknek kockára tenni a rájuk bízott város, község, falu vagyonát? Persze, ha egyáltalán van mit: a mintegy 3178 település csak 10 százalékának van egyáltalán megtakarítása. Az ország egyik legmódosabb településének vezetője például csakis biztosra megy, semmilyen kockázatot nem vállal. ""Egy évet meghaladó lekötése nincsen az önkormányzatnak. Az egy éven belüli lekötéseket pályáztatjuk, és a legjobb ajánlatot tévő banknál tartjuk. Korábban az OTP adta a legjobb ajánlatokat, idén a Sberbankban vannak az ilyen típusú, rövid távra lekötött pénzek"" – mondja Wittinghoff Tamás, Budaörs vezetője. Dr. Zongor Gábor sem javasolja senkinek a hazardírozást, amit egyébként is csak a saját bevételekkel tehetne meg bármely település. A Települési Önkormányzatok Országos Szövetségének főtitkára szerint természetes, hogy mindenhol keresik a lehetőségeket, hogy a forrásaikat a legjobban fialtassák, de a kockáztatás ebbe nem fér bele. Mint például a gyémántvásárlás. ""A működtetési költségekhez, az ellátandó feladatok fedezetéhez semmilyen szinten nem lehet hozzányúlni, csakis az azon felüli, saját pénzekben gondolkodhat a vezetés. Az, hogy mondjuk államkötvénybe fektessenek, abszolút elfogadható módja a fialtatásnak, de egy olyan, például brókerbefektetés, amelyik a normál kamatnak a sokszorosát ígéri, már nem ez a kategória"" - mondja a főtitkár, aki szerint az már nyilván a pénzügyi törvényességet, a célszerű gazdálkodást vizsgáló Állami Számvevőszék feladata, hogy kiderítse: terheli-e felelősség a döntéshozókat. ""Az első számú felelős a polgármester, ha pedig a képviselők tudatosan támogatták a túlzott kockázatot, akkor a testület azon része is felelős. Az ÁSZ ellenőrzésének függvényében derül ki, hogy indokolt-e a fegyelmi, esetleg büntetőeljárás, mint ahogy jelenleg is nem egy esetben folyik polgármesterek ellen ilyen"" - mondja dr. Zongor Gábor, aki szerint a ""hülyeség nem mentség"", bár a törvényi megítélés szerint nem mindegy, hogy valaki csak butaságból vagy saját haszonszerzés érdekében vállalta a rizikót.","[""befektetés"",""önkormányzat"",""önkormányzati vagyon""]",0
1728,7182,https://www.origo.hu/gazdasag/20080110-vilagpiaci-hatasra-esett-a-tozsde.html,gazdasag,www.origo.hu,MTI,2008.01.10. 17:12,Vil�gpiaci hat�sra esett a t�zsde,"A Budapesti �rt�kt�zsde r�szv�nyindexe, a BUX 312,80 pontos, 1,22 sz�zal�kos cs�kken�ssel, 25 386,31 ponton z�rt cs�t�rt�k�n. A r�szv�nypiac forgalma 29,6 milli�rd forint volt, a vezet� r�szv�nyek a Richter kiv�tel�vel gyeng�ltek az el�z� napi z�r�shoz k�pest.","A BUX a nap elej�n m�g enyhe pluszban nyitott, �m az eur�pai t�zsd�k gyeng�l�s�nek hat�s�ra a magyar piac is esni kezdett - mondta Tapaszti Attila, a Takar�kbank elemz�je. Hozz�tette, hogy a BUX az 1,22 sz�zal�kos cs�kken�ssel �gy is fel�lteljes�t� volt a r�gi�s piacokhoz k�pest, amelyek enn�l nagyobb m�rt�k� vesztes�get szenvedtek el. Az elemz� kifejtette, hogy a kedvez�tlen nemzetk�zi hangulat�rt tov�bbra is az amerikai gazdas�g �llapota a felel�s. Tov�bbi negat�v hat�st v�ltott ki napk�zben az, hogy Jean-Claude Trichet, az EKB eln�ke a n�vekv� infl�ci�s kock�zatokra utal� megjegyz�sekkel komment�lta a bank cs�t�rt�ki kamatd�nt�s�t, amellyel v�ltozatlanul 4 sz�zal�kon hagyta az ir�nyad� kamatot. A Mol �rfolyama 615 forinttal, 2,58 sz�zal�kkal 23 185 forintra cs�kkent, az olajr�szv�ny forgalma 5,9 milli�rd forint volt. Az OTP-r�szv�nyek �ra 171 forinttal, 1,99 sz�zal�kkal 8429 forintra esett, 17,7 milli�rd forintos forgalomban. A Magyar Telekom 1 forinttal, 0,11 sz�zal�kkal 910 forintra gyeng�lt, forgalma 1,8 milli�rd forint volt. A Richter 435 forinttal, 1,07 sz�zal�kkal er�s�d�tt, 41 140 forintra n�tt az �rfolyama, forgalma 2,2 milli�rd forintot tett ki. Az Egis 100 forintos, 0,50 sz�zal�kos er�s�d�ssel, 20 100 forinton z�rt, a t�rsas�g r�szv�nyeivel 580 milli� forint �rt�kben kereskedtek. A kisebb pap�rok k�z�l az �m�sz a kivezet�si spekul�ci�k hat�s�ra 510 forinttal, 2,04 sz�zal�kkal dr�gult, 25 510 forinton z�rta a keresked�st, forgalma pedig 400 milli� forintot �rt el. Tab�nyi M�nika, a Concorde �rt�kpap�r elemz�je szerint a f�v�ros 10,54 sz�zal�kos Elm�-r�szesed�s�nek folyamatban l�v� elad�sa felgyors�thatja mindk�t �ramszolg�ltat� - az Elm� �s az �m�sz - kiv�s�rl�s�t.  Az elemz� MTI-hez eljuttatott �rt�kel�se szerint amennyiben az RWE szerzi meg az Elm� pap�rjait, akkor az RWE �s az Energie Baden-W�rttemberg egy�ttes r�szesed�ssel 90 sz�zal�k f�l� ker�l, �gy pedig m�r kiszor�thatj�k a kisr�szv�nyeseket.  Az Elm� esetleges kivezet�se a t�zsd�r�l kedvet csin�lhat az RWE-EnBW p�rosnak az �m�sz kiv�s�rl�s�hoz is, melyben jelenleg egy�ttesen 81,1 sz�zal�kos r�szesed�ssel rendelkeznek. Az Elm�-r�szv�nyek elad�s�ra ki�rt p�ly�zat eredm�ny�r�l a f�v�ros p�nteken ad t�j�koztat�st.","[""Richter"",""tőzsde"",""devizapiac"",""részvény"",""részvénypiac"",""BUX"",""Budapesti Értéktőzsde Rt.""]",0
410,5298,https://www.origo.hu/tudomany/20120129-vilagvege-2012-majak-nibiru-miert-josolnak-vilagveget-2012re.html,tudomany,www.origo.hu,[origo],2012.01.30. 10:18,Gyenge lábakon áll a 2012-es világvége-jóslat,"Évek óta terjed a jóslat: 2012. december 21-én eljön a világvége. Hirdetőinek legfőbb érve, hogy a maják naptára ekkor ér véget, mert ők előre látták, hogy eztán már semmi nem történik.","""Még nem akarok meghalni!"" ""Eddig nem hittem el, de most már egyre jobban félek."" Egyre több hasonló mondatot lehet olvasni a 2012-es évre jósolt világvégével kapcsolatban. A világvége-rémhírek idén különösen intenzívek, és sokan elhiszik őket, hiszen cáfolni nem tudják. Pedig a világvége-jövendölések nem ma jöttek divatba, és eddig ""egyik sem jött be"". Csak két példa: 1186-ra Toledói János asztrológus vízözönt jósolt; világszerte pánik tört ki, de a vízözön nem érkezett meg. Ugyanezt jövendölte a tübingeni Johann Stofler 1524 februárjára - ám ez a február épp rendkívüli szárazságával tűnt ki. Erre Stofler módosította jóslatát: a vízözönt 1525. július 15-re halasztotta, de megint nem lett igaza. Stoflert később saját könyvei ütötték agyon, amikor dolgozószobájában összedőlt a könyvespolc. Az éppen aktuális világvége hirdetőinek legfőbb érve, hogy a maják naptára 2012-ben véget ér. A világvége mostani jövendölői szerint ekkor a Nibiru nevű titokzatos bolygó megközelíti a Földet (a maják ilyet nem állítottak). A Nibiru megállítja a Föld forgását, felcseréli mágneses pólusait, sőt ""néhány hétre"" még Nap körüli keringését is megszüntetheti. Emiatt világméretű földrengések, szökőárak támadnak, amelyek elpusztítják az emberiséget. A maják hosszú naptára Tény, hogy a maják sok mindent tudtak. Ismereteik azonban - a babiloniakéhoz hasonlóan - vallásos-misztikus világképet, és nem logikus rendszert alkottak. Tudományuk leíró része úgy-ahogy megfelelt a valóságnak, elméleteik viszont általában tévesek voltak. (Ez nem kisebbíti az érdemeiket; ők megtették, amit abban a korban egyáltalán lehetett: megkezdték a kutatást. A mai tudomány útja is tévedéseken keresztül vezet újabb fölismerések felé.) Műszereket még nem nagyon használtak; annyit tudtak a világról, amennyit érzékszerveikkel megismertek. Tehát csak a szabad szemmel látható égitesteket fedezték föl; nem tudtak a Naprendszerről és annak kozmikus környezetéről sem. Csupán az égitestek látszólagos mozgását ismerték, mégpedig - mivel sok évtizedre, sőt talán évszázadokra visszamenő feljegyzéseik voltak - elég részletesen. Ezt felhasználva a maják bonyolult és viszonylag pontos naptárt állítottak össze, amely igen hosszú időszakaszokat használt - nem tudni, mi célból. (Naptáruk valóban csak viszonylag és csak átlagosan volt pontos, hiszen időnként majdnem két héttel is eltért a napév szerinti helyes adattól.) Csak egy naptári ciklus ér véget A maja naptár részletes ismertetése nem lehet célunk, de vázoljuk föl a lényegét! A maja naptár ismert ciklusai a következők: nap (kin) vinál (20 nap, ""hónap"") tun (18 vinál, 360 nap) katun (20 tun, 7200 nap, azaz körülbelül 19,7 napév) baktun (400 katun, 144 000 nap) piktun (20 baktun) kalabtun (20 piktun) kincsiltun (20 kalabtun) analtun (20 kincsiltun, körülbelül 64 millió év). Ha a naptár kezdetét 0.0.0.0.0.-ra tesszük (0 baktun, 0 katun stb.), akkor 13 baktun eltelte előtt egy nappal 12. 19. 19. 17. 19. lesz a maja dátum; ez 2012. december 21-re esik. Utána viszont nem 0. 0. 0. 0. 0. jönne megint, hanem 13. 0. 0. 0. 1. Ez lesz 2012. december 22-e. A maja naptár egy ciklusa tehát 2012-ben valóban véget ér. Ebből azonban senki, a maják sem következtettek arra, hogy a világtörténelemnek ez lenne a vége. December 31-én, amikor a mi naptárunk egy ""ciklusa"", azaz egy év véget ér, mi sem beszélünk világvégéről, hanem - ha megérjük az újév napját - új naptárt veszünk. A maják a spanyol hódítás következtében nem érték meg az épp most folyó időszámítási ciklusuk végét, ezért új naptárt sem kezdhettek. De hogy nem is gondoltak világvégére, az többek között abból is látható, hogy a baktunnál sokkal hosszabb ciklusokkal is számoltak; mi értelme lett volna ennek, ha már a 13. baktunt se érte volna meg a világ? Miért nem látni a Nibirut? Mi a helyzet a Nibiruról keringő hírekkel? Egy honlap 2008-ban azt írta, hogy még csak a világ legnagyobb távcsöveivel figyelhető meg, de 4-5 hónap múlva szabad szemmel is fényes csillagnak fog látszani. Ma sem látható ilyen égitest, még a legnagyobb távcsövekkel sem. Másutt azt lehet olvasni, hogy ez a Földnél mintegy 20-szor vagy 30-szor nagyobb tömegű bolygó több ezer évenként tér vissza, mert naptávolpontja körülbelül kétszer messzebbre esik, mint a Plútóé, napközelpontja pedig itt van a földpálya közelében. Ilyen bolygó létezése elvben nem kizárt, bár ennyire elnyúlt pályán általában csak üstökösök keringenek. Viszont Kepler III. törvénye alapján könnyen kiszámítható: egy ilyen pályán mozgó bolygó keringési ideje nem sokkal lenne hosszabb, mint a Plútóé, azaz körülbelül 250 év. Tehát vagy a közölt pályaadatok rosszak, vagy ezt a nagybolygót az ókor óta mindenki ismerné, mert szabad szemmel is gyakran látni lehetne. Mi lenne, ha valóban létezne a Nibiru? Egy ilyen bolygó közeli elhaladása valóban megváltoztathatná a Föld pályáját, és szélsőséges esetben talán még katasztrófát is okozhatna. Ám nem állítaná meg a Föld forgását, keringését, és nem cserélné fel mágneses pólusait. Ha a Föld csak egy pillanatra is abbahagyná a Nap körüli keringését, akkor azonnal esni kezdene a Nap felé, és körülbelül 64 nap múlva belezuhanna a Napba. A Föld megállításához hozzávetőleg 2,7•10 33  J energia kellene. Ennyi energiát a Nap mintegy 80 nap alatt termel meg, Magyarország pedig körülbelül tízmilliószor milliószor millió év alatt használ fel. Honnan szedné és hogy adná át a Nibiru ezt az energiát a Földnek, hacsak nem egy ütközés révén? Ütközéssel azonban még a katasztrófa-elméletek sem riogatnak. A valóságban a Nibiru nem létezik; a csillagászok, minden ellenkező híreszteléssel szemben, nem fedezték föl a Naprendszer 10. vagy 11. nagybolygóját, mint ahogy a 9-et sem. Ha pedig nem létezik, akkor hatásaitól sincs miért félnünk. Ahogyan eddig tévesnek bizonyultak az efféle jóslatok, most sem fognak beválni. A Földön ugyan sok veszélyes folyamat létezik, a földközeli égitestek becsapódásai pedig valós potenciális veszélyt jelentenek, de ezeknek semmi közük a majákhoz vagy valamilyen titokzatos bolygóhoz. Az áltudományos tanok terjesztése azonban sokaknak jó üzlet: például a ""világpusztulás túléléséhez szükséges eszközök"" árusításából szép haszonra tesznek szert. Csaba György Gábor","[""Nostradamus"",""Csaba György Gábor"",""világvége"",""maják"",""2012"",""maja naptár"",""Nibiru""]",2
2308,10920,https://magyarnemzet.hu/gazdasag/nott-a-furdok-forgalma-az-ev-elso-feleben-7248692/,gazdasag,magyarnemzet.hu,,2019. augusztus 28. szerda 15:15,Nőtt a fürdők forgalma az év első felében,"A fürdőágazat a belföldi turizmus motorja, hiszen a vendégéjszakák 70 százalék fölötti részét fürdővárosokban foglalják le – jegyezte meg.","Nőtt a fürdők forgalma az idei első fél évben a tavalyi azonos időszakhoz képest – mondta a Magyar Fürdőszövetség főtitkára szerdán az M1 aktuális csatorna és a Kossuth rádió Jó reggelt, Magyarország című közös műsorblokkjában. Balogh Zoltán hozzátette: a fürdőágazat javulása nagymértékben hozzátett a magyar turizmus jó teljesítményéhez. A fürdőágazat a belföldi turizmus motorja, hiszen a vendégéjszakák 70 százalék fölötti részét fürdővárosokban foglalják le – jegyezte meg. Elmondta: a strandok kedveltsége és elhelyezkedése között komoly összefüggés van, az adatok szerint a keleti országrészben jóval nagyobb volt a növekedés aránya, mint a nyugati területeken. Az adatok alapján az is megállapítható, hogy a kisebb fürdők növekedési üteme elmarad a nagyobb fürdőkétől – fűzte hozzá. A növekedés mértékére az időjárási változások is nagyban kihatnak: a júniusi jó idő nagy látogatottságot hozott, míg a júliusi csapadékosabb időben kevesebben döntöttek a fürdők mellett – mondta Balogh Zoltán.","[""belföldi turizmus"",""fürdők forgalma"",""Magyar Fürdőszövetség""]",0
1146,3551,https://www.origo.hu/gazdasag/20111114-hetfon-dont-az-unicredit-a-takarekossagi-programjarol-es-egyes-tevekenysegeinek.html,gazdasag,www.origo.hu,[origo],2011.11.14. 9:51,Nem terjeszkedik tovább az UniCredit Magyarországon,"Nem nyitja meg az UniCredit azokat a magyarországi bankfiókokat, amelyeket korábban bejelentett - mondta a bank a Napi Gazdaság Online-nak. Az UniCredit, amelynek anyabankja hétfőn dönt takarékossági programjáról, hozzátette: az ""egyes tevékenységek visszafogása"" nem jelenti azt, hogy bármely országból is kivonulna a pénzintézet.","A huszonkét országban, köztük Magyarországon is jelen levő UniCredit a jövőben hazai piacai, azaz Olaszország, illetve Németország mellett Lengyelországra, Oroszországra és Törökországra kíván koncentrálni - idézi a Financial Timest a Napi Gazdaság. A Financial Times a terveket ismerő forrásból megtudta, hogy emiatt a takarékossági program részeként az UniCredit valószínűleg visszavonul egyes kelet-európai tevékenységeiből. A Napi Gazdaság Online-nak a bank  azt mondta , hogy ez Magyarországon csak a korábban bejelentett fiókterjeszkedés leállítását jelenti. A bank hozzátette: az ""egyes tevékenységek visszafogása"" nem jelenti azt, hogy bármely országból is kivonulnának, és a pénzintézet magyarországi működése ""profitábilis"". A bank egyik térségi igazgatója korábban beszélt már arról egy osztrák lapnak, hogy az UniCredit a végtörlesztésről szóló törvény miatt nem csökkenti magyarországi jelenlétét, de azt fontolgatja, hogy lemond a további terjeszkedésről (erről bővebben  itt olvashat ). Az UniCredit igazgatósága hétfői ülésén dönthet a tervezett 5-7 milliárd eurós tőkeemelésről. Az Európai Bankfelügyeleti Hatóság (EBA) októberi közlése szerint az UniCreditnél 7,3 milliárd eurónyi tőkét kell bevonni ahhoz, hogy jövő júniusra megvalósítsák a szigorúbb, kilencszázalékos tőkemegfelelési követelményeket. Az olasz jegybank a múlt héten engedélyezte, hogy a bank ebből a célból figyelembe vehesse egyik eszköze 80 százalékát, ami 2,4 milliárd eurót jelent. Az UniCredit stratégiai bizottsága vasárnap már 7,5 milliárd eurós, legkorábban januárban végrehajtandó tőkeemelésről tárgyalt - számolt be az olasz AGI hírügynökség. Az UniCredit várhatóan azt is bejelenti a Financial Times szerint, hogy felszámolja londoni részvényforgalmazási és kereskedési üzletágát. A mérlegfőösszeg szerint a legnagyobb olasz bank korábban megpróbálta értékesíteni vagy partner bevonásával vegyesvállalattá átalakítani egyes londoni érdekeltségét, de nem járt sikerrel, így nagyjából 150 munkahelyet meg kell szüntetnie.","[""bank"",""bankfiók"",""terjeszkedés"",""fiókhálózat"",""UniCredit""]",0
867,1698,https://www.origo.hu/gazdasag/20111026-bloomberg-ismet-elhalaszthatjak-az-eurozona-megmenteset.html,gazdasag,www.origo.hu,[origo],2011.10.26. 18:38,Ismét elhalaszthatják az eurómentést,"Újabb ajánlattal álltak elő a bankok, amelyektől az Európai Unió a görög adósság felének a lenyelését várja. A Bloomberg uniós hivatalnokoktól úgy értesült, hogy a vita elakadhat, ezért újra elhalaszthatják a görögök és így az eurózóna megmentését.","Elhalaszthatják az újabb görög mentőcsomagot, miután megakadtak a tárgyalások - írta a Bloomberg egy névtelenül nyilatkozó uniós hivatalnokra hivatkozva. A piac döntést vár a szerdai uniós csúcstól, ezért a halasztás az euró zuhanásával járhat. A bizonytalan hangulat kiegészülve Matolcsy György megjegyzésével, miszerint Magyarország  leminősítése reális veszély , lejtőre küldte a forintot. A napközben 298 forint alatt tartózkodó euró késő délután 302 forint fölé  drágult . A Bloomberg értesülése szerint a vita arról folyik, hogy a bankok mekkora részt vállaljanak a görög adósság kockázataiból. Az EU a bankok önkéntes részvételét kérik, a kötelezővé tett részvételt kizárták - mondta az uniós forrás. A Bloomberg szerint abban már megállapodtak, hogy a görög adósság felét leírnák veszteségként, a vita jelenleg arról folyik, hogy az újonnan kibocsátott görög kötvények mekkora részét biztosítsák. A görög állampapírok jelentős része van nyugat-európai bankoknál, ezért a görög adósság megfelezése a bankoknál jelentkezne veszteségként, ami egyes bankokat a csőd szélére sodorhat. A mentőcsomag második eleme ezért a bankok feltőkésítése lenne. A görög adósság leírásáról való megállapodás közelebb hozná a bankok megmentéséről szóló megállapodást is. A bankok múlt héten azt ajánlották, hogy a görög adósság 40 százalékát viselnék, az EU azonban 60 százalékot akart. A szerdai újabb ajánlat már 50 százalékról szólt, a Bloombergnek nyilatkozó források szerint azonban kétséges, hogy erre rábólint-e az Unió. Az új ajánlatot ""jelentősnek"" nevezte a bankokat képviselő szervezet, az uniós vélemény erről azonban még nem ismert. Angela Merkel a német parlamentben ugyanakkor arról beszélt, hogy 50 százalékos arányt szeretne elérni, illetve azt, hogy 2020-ra 120 százalék alá szorítsák a görög államadósság GDP-arányos szintjét. Egy forrás azt mondta, valószínűtlen, hogy a szerdai csúcson számszerűsítenék az EFSF kapacitásbővítésének mértékét. E kérdésben novemberben születhet végleges döntés, előbb a görög adósságleírásról kell megállapodni, és utána ki kell deríteni, ki hajlandó részt venni az akcióban - tette hozzá. Az eurózóna megmentéséről szóló csúcstalálkozót eredetileg vasárnapra tervezték, a múlt héten azonban úgy döntöttek az uniós vezetők, hogy a vasárnapi egyeztetés mellett szerdára is összehívnak egy találkozót, ahol véglegesítik a mentőcsomagot.","[""görög válság"",""adósságválság""]",0
893,1875,https://www.origo.hu/gazdasag/valsag/20090528-bux-es-new-york-amerika-sem-tolta-pluszba-a.html,gazdasag,www.origo.hu,MTI,2009.05.28. 16:57,Amerika sem tolta pluszba a BUX-ot,"A Budapesti �rt�kt�zsde r�szv�nyindexe, a BUX 62 pontos, 0,39 sz�zal�kos cs�kken�ssel, 15 645 ponton z�rt cs�t�rt�k�n.","A Mol �rfolyama 1,3 sz�zal�kkal 13 690 forintra cs�kkent, az OTP r�szv�nyek �ra 1,37 sz�zal�kkal 3540 forintra esett. Ezt ellens�lyozta a m�sik k�t blue chip emelked�se: a Magyar Telekom 1,13 sz�zal�kot, a Richter 1,30 sz�zal�kot�jav�tott cs�t�rt�k�n.� A BUX-ot teh�t a pozit�v amerikai nyit�s sem ragadta mag�val, az optimista New York-i hangulat egy ideig z�r�s el�tt emelte az indexet, amely v�g�l m�gis a negat�v tartom�nyban z�rt. Az USA-ban a munkan�lk�lis�g viszonylag kedvez�en alakult a tart�s fogyaszt�si cikkek megrendel�s�llom�nya is meglep�en j� volt. Ez okozta a Wall Street fel�vel�s�t, amely egy ideig a magyar t�zsd�re is pozit�van hatott.�","[""tőzsde"",""részvényindex"",""BUX""]",0
1283,4394,https://www.origo.hu/gazdasag/20060707nemvarhato.html,gazdasag,www.origo.hu,[origo],2006.07.07. 7:15,Nincs razzia színleltszerződés-ügyben,"Az adóellenőrök nem büntetnek olyan múltbeli szerződésért, amelyet július elsejéig átminősítettek. Még akkor sem, ha a cégnél találnak még érvényben lévő színlelt szerződést - közölte Juhász István, az APEH szakmai elnökhelyettese. A vállalkozások számára jó hír lehet, hogy a színlelt szerződésekkel kapcsolatban nem tervez a nyáron akciót a munkaügyi felügyelet - írja a Napi Gazdaság.","Az orvosok színlelt szerződése körüli vihar után már valamennyi kórház talált - ideiglenes - megoldást. Kökény Mihály, az Országgyűlés egészségügyi bizottságának elnöke szerint az APEH irányelveiben is figyelembe kell venni az ágazati sajátosságokat, várhatóan a munka törvénykönyvét is felülvizsgálják az egészségügyben dolgozók speciális helyzete miatt. Jelentősen javult a munkaügyi főfelügyelőség feltáró munkája az elmúlt fél évben. A kiszámíthatatlanság érdekében ugyanis többször visszatérnek a helyszínekre, és akár pihenőnapokon vagy éjszaka is akcióznak. A felügyelők célzott vizsgálatokat végeznek, azaz olyan tevékenységű cégekhez mennek ki, melyeknél gyakori a feketefoglalkoztatás, illetve a jogszabálysértés. Az Országos Munkabiztonsági és Munkaügyi Főfelügyelőség (OMMF) az év első felében országosan csaknem 14 ezer munkáltatót ellenőrzött, és 90 százalékuknál állapított meg valamilyen jogsértést, ami több mint 80 ezer munkavállalót érintett. Súlyos munkaügyi vétség miatt idén már csaknem 2,3 milliárd forint összegben szabtak ki bírságot, az enyhébb jogsértések megszüntetésére pedig több mint 12 ezer esetben szólították fel a munkáltatókat. A legtöbb szabálytalanságot a mezőgazdaságban, a feldolgozóiparban, a kereskedelemben, a vendéglátóiparban, a személy- és vagyonőröknél, valamint az építőiparban követik el - mondta Papp István, az OMMF elnöke. Színlelt szerződésekkel kapcsolatban akciót az OMMF nem tervez. A munkaügyi ellenőrökre viszont a nyáron számítani lehet a Sziget Fesztiválon, a Forma-1-en, a Művészetek Völgyében, a Balaton környékén és az autópálya-építkezéseknél is.","[""Juhász István"",""adó"",""felügyelet"",""munkaügy"",""vállalkozás"",""teszt munkajog"",""Napi Gazdaság"",""APEH Bűnügyi Igazgatóság""]",0
746,1008,https://magyarnemzet.hu/gazdasag/az-elso-negyedevben-7637-milliard-forintot-tett-ki-a-lakossagi-allampapirok-allomanya-6694211/,gazdasag,magyarnemzet.hu,,2019. április 11. csütörtök 19:48,Az első negyedévben 7637 milliárd forintot tett ki a lakossági állampapírok állománya,"Az első negyedévben a bruttó értékesítést tekintve 300 milliárd forinttal több lakossági állampapírt vásároltak a háztartások az előző év azonos időszakához képest, így az idén a január-márciusi időszakban a lakossági állampapírok teljes állománya elérte a 7637 milliárd forintot – közölte az Államadóság Kezelő Központ Zrt. (ÁKK) csütörtökön az MTI-vel.","A közlemény szerint a legnagyobb mértékben több mint 50 százalékkal a Babakötvény állománya nőtt 2018. első három hónapjához képest, ennek köszönhetően idén az első negyedév végére az állománya 62,2 milliárd forintra emelkedett. Mindez bizonyítja, hogy a családok körében egyre népszerűbb a Start-értékpapírszámla – Babakötvény megtakarítási konstrukció, ugyanis a befektetésekre garantált 5,8 százalékos kamat érhető el vele, ami kiemelkedő a megtakarítási piacon. Arról is beszámoltak, hogy a Prémium Magyar Állampapír (PMÁP), amelynek állománya a vizsgált időszakban 2667,8 milliárd forintot tett ki, továbbra is a kedvencek közé tartozik. Az ÁKK szerint a PMÁP azért népszerű, mert a termék a három és ötéves futamidő választása esetén az infláció mértéke felett 1,4 és 1,7 százalékos kamatprémiumot fizet, éves szinten pedig 4,20 és 4,50 százalékos kamat érhető el általa. A fix kamatozást kedvelők a Kétéves Magyar Állampapírt (2MÁP) vásárolták szívesen 3,25 százalékos kamattal, a 2MÁP állománya az első negyedév végére 565,1 milliárd forintra emelkedett, a 2018. utolsó negyedévében elért 500,2 milliárd forint után. Közölték, a lakossági papírokon belül az Egyéves Magyar Állampapír (1MÁP) rendelkezett a vizsgált időszakban a legnagyobb értékesített állománnyal, 2978,7 milliárd forinttal, ugyanakkor megjegyezték, hogy az 1MÁP állománya 2018. negyedik negyedévében még 3169,8 milliárd forintot tett ki. Az év első három hónapjában a rövid futamidős lejáratokat már kizárólag magánszemélyek újíthatták meg, egyéb szervezetek nem. Emellett a banki saját számlán levő lakossági állampapír visszavásárlásokat követő átrendeződési folyamat eredménye, hogy bár a magánszemélyek vásárlásai közel 320 milliárd forintot tettek ki március végére a forint lakossági állampapír állomány összességében csökkent.","[""ÁAK"",""Államadóság Kezelő Központ Zrt."",""állomány"",""lakossági állampapírok""]",0
2310,10924,https://www.origo.hu/gazdasag/20160112-vasut-szakszervezet-mav-sztrajk.html,gazdasag,www.origo.hu,Origo,2016.01.12. 16:43,A vasutasok már a közös sztrájkról beszélnek,"A vasutas szakszervezetek megállapodtak arról, hogy saját döntéshozó testületeik elé viszik, részt vegyenek-e egy esetleges közös sztrájkban. A vasutasok 5 százalékos alapbéremelést és 2,7 százalékos differenciált emelést akarnak. Ha ezt nem kapják meg, akkor készek alkalmazni minden jogszerű eszközt.","A vasútnál képviselettel rendelkező szakszervezetek értékelték a helyzetet, és akciótervet készítettek: megállapodtak abban, hogy  döntéshozó testületeik határoznak a közös sztrájkban való részvételről  – többek között ez történt a vasutas érdekvédők 2016. január 12-i oldalegyeztetésén. A közös munkabeszüntetésre akkor kerülhet sor, ha nem jön létre megállapodás a vasutasok 2016. évi bérfejlesztéséről és a középtávú megállapodásról. A tárgyalásról a szakszervezetek közös közleményben tájékoztattak, amit az alábbi szervezetek jegyeztek: A szakszervezetek szerint tarthatatlan, hogy a vasutasok reálkeresete 2016-ban ne növekedjen, mi több, csökkenjen. A munkavállalói oldal kezdeményezte a kormány képviselőjének meghívását a következő, január 20-i tárgyalásra. A munkavállalói oldal 5 százalék alanyi jogú alapbérfejlesztést és 2,7 százalék differenciált bérfejlesztést, valamint középtávú megállapodás megkötését követeli. A szakszervezetek már az általuk kezdeményezett kollektív munkaügyi vita második, január 5-i ülésen jelezték: a további tárgyalások eredménytelensége esetén  minden jogszerű eszközt alkalmazni fognak  annak azért, hogy tagjaik számára az általuk követelt bérnövekedést, a munkakörülményeiket, a foglalkoztatási biztonságukat, továbbá a változó életkörülmények negatív hatásait mérséklő középtávú megállapodás aláírását elérjék.","[""vasút"",""sztrájk"",""szakszervezet"",""MÁV""]",0
1845,7847,https://www.origo.hu/gazdasag/20110804-olasz-ugyeszek-vizsgaljak-a-nemzetkozi-hitelminositoket.html,gazdasag,www.origo.hu,MTI,2011.08.04. 21:58,Ügyészek vizsgálódnak a Moody's és az S&P milánói irodáiban,"Iratokat foglalt le az olasz ügyészség a Moody's és a Standard and Poor's nemzetközi hitelminősítő cégek milánói irodáiban, mert felmerült a gyanú, hogy a két cég eladási hullámot generált az olasz részvénypiacokon. Az S&P és a Moody's  szerint a gyanú alaptalan.","Fogyasztóvédő csoportok panasza alapján ügyészek indítottak vizsgálatot a világ két vezető hitelminősítője, a Moody's és a Standard and Poor's ellen, azzal a váddal, hogy a cégek ""abnormális"" turbulenciát okoztak az olasz részvénypiacokon. A két hitelminősítő milánói irodáiban az ügyészség iratokat foglalt le, és felkérték a Consob piacfelügyeletet, hogy szolgáltasson dokumentumokat a két cég olaszországi bejegyzésével kapcsolatban -  írja a Reuters  hírügynökség. Az első panaszt a fogyasztóvédők a Moody's ellen nyújtották be, miután a cég tavaly májusban jelentést közölt arról, hogy a görög válság hogyan érintheti az olasz bankokat. Az S&P ellen az után léptek fel a fogyasztóvédők, hogy a hitelminősítő idén májusban azzal fenyegetett, hogy hatalmas államadóssága miatt leminősíti Olaszországot. Az ügyészek vizsgálata kiterjed arra is, hogy júliusban bizonyos tömeges részvénypiaci eladásokkal kapcsolatban felmerülhet-e bűncselekmény gyanúja, illetve nem lehet-e szó célzott spekulatív támadásokról.  A Consob a múlt hónapban már felszólította a két hitelminősítőt, hogy értékeléseiket ne a napi tőzsdei kereskedés idején hozzák nyilvánosságra. Az S&P olaszországi irodája közleményben tudatta, hogy véleménye szerint a vizsgálat alaptalan. A Moody's azt közölte, hogy együttműködik az olasz hatóságokkal.","[""Olaszország"",""Milánó"",""részvénypiac"",""vizsgálat"",""adósságválság"",""ügyészi vizsgálat"",""Moodys"",""Standard and Poors""]",0
1029,2774,https://www.origo.hu/gazdasag/20200702-masfel-milliard-forint-a-tet-az-otoslotton.html,gazdasag,www.origo.hu,Origo,2020.07.02. 09:44,Közel másfél milliárd forint a tét az Ötöslottón,"Az Ötöslottó főnyereménye hét hete halmozódik, így az ország kedvenc lottójátékával közel 1,5 milliárd forintot lehet nyerni ezen a hétvégén. Ennyi pénzből az idei nyaraláson kívül a lakás-, autó- és nyaralóvásárlásra is futná, a fennmaradt összeg pedig kiváló befektetési alapként szolgálna egy szerencsés játékos számára.","Magyarország kedvenc lottójátékának várható főnyereménye 1,38 milliárd forint. A játékkal megnyerhető legnagyobb összeg ugyan idén a 6 milliárdot is meghaladta már, a mostani nyereményből azonban valaki rengeteg tételt lehúzhatna a „majd ha megnyerem a lottót"" listájáról.  1380 millió forint bőségesen elegendő egy családi luxusház, egy nyaraló és több családi autó beszerzésére, valamint a család és barátok támogatására és befektetésre egyaránt. A főnyereményt persze nem mindenki költené ingóságokra, a Szerencsejáték Zrt. felmérése szerint sokan fordítanák a pénzt tanulásra, utazásra, valamint a rászorulók megsegítésére. Érdemes tehát kitöltenünk egy szelvényt, hiszen a szerencse bármikor ránk mosolyoghat. A nemzeti lottótársaság társadalmi felelősségvállalása jegyében kiemelt hangsúlyt fektet a játékfüggőség kutatására, megelőzésére és – különböző hazai szakmai szervezetekkel együttműködve – kezelésére egyaránt. Éppen ezért felhívja a játékosok figyelmét a felelős játék fontosságára, annak érdekében, hogy „a játék valóban játék maradjon"".","[""lottó"",""Ötöslottó"",""nyeremény""]",0
361,3461,https://www.origo.hu/tudomany/20160409-spacex-raketa-urkutatas-nemzetkozi-urallomas.html,tudomany,www.origo.hu,MTI,2016.04.09. 10:34,Sikeresen landolt az óceánon a SpaceX újrafelhasználható rakétája,"Első ízben hajtott végre sikeres landolást az óceánon a SpaceX újrahasznosítható rakétája pénteken, miután útnak indított egy szállítmányt a Nemzetközi Űrállomásra.","A rakéta magyar idő szerint péntek késő este indult Floridából, és miután pályára állította a rakománnyal megrakott teherhajót, nyolc perccel később sikeresen landolt az Atlanti-óceánon úszó leszállóhelyen mintegy 300 kilométerre Cape Canaveraltól. A rakéta négy korábbi tengeri landolási kísérlete kudarccal végződött. A Falcon 9-nek nevezett rakéta szárazföldön először tavaly decemberben hajtott végre sikeres leszállást. A rakéta által pályára állított, Dragon elnevezésű teherszállító várhatóan vasárnap érkezik majd meg a Nemzetközi Űrállomásra, ahova hét tonna rakományt visz, a többi között élelmiszert és tudományos kísérletekhez való eszközöket, például egy felfújható lakókapszula prototípusát, amelyet most fognak kipróbálni az űrállomáson.","[""SpaceX"",""újrafelhasználás"",""világűr"",""rakéta""]",2
2121,9689,https://aktiv.origo.hu/gazdasag/hirek/vilaggazdasag/20051207london.html,gazdasag,aktiv.origo.hu,MTI,2005.12.07. 18:50,London új költségvetési javaslatot tesz,"London a jövő héten új javaslatot tesz az új hétéves költségvetésre, miután az Európai Bizottság és sok tagállam is elutasította a 2007 és 2013 közötti uniós költségvetésre tett brit javaslatot. Szerdán egyébként Gyurcsány Ferenc levelet írt Tony Blairnek, amelyben elfogadhatatlannak nevezi a jelenlegi tervezetet.","Az Európai Unió költségvetésének mindenkinek azt kell üzennie, hogy Európa egésze elkötelezett a tagországok közötti különbségek csökkentése mellett - mondta Gyurcsány Ferenc miniszterelnök szerdán egy kaposvári fórumon, hozzátéve, hogy a nap folyamán levelet írt Tony Blair brit miniszterelnöknek, amelyben tudatta, Magyarországnak a jelenlegi formában elfogadhatatlan a benyújtott költségvetés.  Magyarázatként elmondta: a brit javaslat elfogadhatatlan, több szempontból is. Egyrészt azért, mert azt jelentené, hogy a 2007-2013 közötti időszakban kevesebb pénz jutna az újonnan csatlakozott országoknak, köztük Magyarországnak. Továbbá azért is, mert ellenkezik azzal a fontos elvi kérdéssel, hogy az Európai Unió a hétköznapokban elsősorban szociális belső egyensúly létrehozását jelenti a polgárainak. Az egységes Európa pedig azt jelenti, hogy az Unió országaiban élőknek nem kell úgy gondolniuk, hogy másodosztályú állampolgárok Európában - tette hozzá.  London ""új javaslatokat"" terjeszt elő a jövő héten az Európai Unió 2007 és 2013 közötti költségvetésére - közölte Brüsszelben Jack Straw brit külügyminiszter, miután az Európai Bizottság és sok tagállam is elutasította a hétfőn nyilvánosságra hozott brit javaslatot.  A következő napokban további kétoldalú megbeszélések lesznek, és ezek alapján terjesztik elő az újabb javaslatot a december 15-16-i csúcstalálkozón - mondta Straw az európai ügyekkel foglalkozó miniszterek szerdai találkozója után. ""Szűk a tér a megállapodásra"" - tette hozzá a brit külügyminiszter.","[""Gyurcsány Ferenc"",""Tony Blair"",""Magyarország"",""London"",""brit javaslat"",""költségvetés"",""Európai Bizottság""]",0
1770,7447,https://www.origo.hu/gazdasag/vilaggazdasag/20011012mezben.html,gazdasag,www.origo.hu,[origo],2002.09.03. 14:18, Oszama bin Laden mézben csempészi fegyvereit  ,"A legtöbb közel-keleti országra kiterjedő mézkereskedelmi hálózatot működtet Oszama bin Laden, az értékesítésből származó bevétel azonban eltörpül a mézben csempészett fegyverekből és kábítószerből befolyó haszon mellett. A méz illata és állaga miatt könnyen elrejthető benne a csempészáru, a vámosok ráadásul nem szívesen vizsgálják át a szállítmányokat.","A szeptember 11-i terrorakciók elkövetésével gyanúsított Oszama bin Laden a Közel-Kelet több országára kiterjedő mézkereskedelemmel foglalkozik, és a sok száz boltból álló hálózat a profittermelés mellett fegyver- és drogcsempészetre is kiválóan alkalmas - tudósít a New York Times. Az amerikai kormányzat fontolgatja, hogy a szóban forgó üzletek nevével bővíti ki azt a listát, amelyen a terrorizmust támogató személyek és szervezetek szerepelnek. Az Egyesült Államok a listán szereplők bankszámláinak befagyasztását kéri szövetségeseitől.  Információk szerint a CIA múlt év májusában egy titkos jelentést juttatott el a partner titkosszolgálatoknak, amely szerint bin Laden terrorszervezete, az Al-Kaida évek óta kapcsolatban áll a közel-keleti mézkereskedelemmel.  Az Al-Kaida ellenőrzése alá tartozó üzletek gyakorlatilag az összes közel-keleti országban és Pakisztánban is megtalálhatók, legális jövedelemhez juttatva a terroristavezért. A mézkereskedelem egyik legfontosabb helyszíne Jemen, ahol a legtisztább és egyben legdrágább mézet állítják elő a térségben. Az országban egyébként nagy számban vannak bin Laden pártolói, és a terrorista apja is innen származik. Amerikai hivatalos szervek úgy vélik, hogy Oszama bin Laden szudáni tartózkodása idején, 1991 és 1996 között az afrikai országból szervezte meg a mézkereskedelmi hálózatát. Egy neve elhallgatását kérő kormánytisztviselő a New York Times-nak elmondta, hogy a mézüzlet az Al-Kaida egyik legfontosabb tevékenysége, nem elsősorban az ebből származó - egyébként nem csekély - bevételek miatt, hanem mert kitűnően lehet fegyvert, kábítószert, vagy akár készpénzt is csempészni a mészállítmányokban. A méz állaga és illata miatt könnyen elrejthetők benne a csempészett fegyverek vagy a kábítószer, a vámtisztek pedig nem szívesen vizsgálják át ezt a terméket - mondta a szakértő. (Üzleti Negyed) Korábban: Fogd rá Bin Ladenre!   (2001. október 11.) Partnerei magára hagyják a Bin Laden-vállalatot    (2001. október 8.) Bin Laden bankja európai sztárbankok ügyfele   (2001. szeptember 27.) A bin Laden-klán vállalatbirodalma   (2001. szeptember 21.)","[""Oszama bin Laden"",""New York"",""bevétel"",""méz""]",0
1322,4648,https://www.origo.hu/gazdasag/hirek/20100617-magyar-fejlesztesi-bank-baranyay-laszlo-a-regi-uj-vezerigazgato.html,gazdasag,www.origo.hu,[origo],2010.06.17. 20:13,Korábbi vezére tér vissza az MFB élére,"Az első Orbán-kabinet idején elnök-vezérigazgatóvá kinevezett, majd a Medgyessy-kormány által a posztról leváltott Baranyay László visszatér az MFB élére - derül ki a Nemzeti Fejlesztési Minisztérium közleményéből. Baranyay 2002-ben 139 milliós végkielégítést kapott a fejlesztési banktól.","Baranyay Lászlót nevezte ki a Magyar Fejlesztési Bank (MFB) Zrt. elnök-vezérigazgatójává Fellegi Tamás nemzeti fejlesztési miniszter, egyúttal kinevezte az igazgatóság és a felügyelő bizottság új tagjait is - közölte csütörtökön a minisztérium. A bank előző vezetője, Erős János május 7-én  ajánlotta fel a lemondását , majd közös megegyezéssel távozott. ""A Nemzeti Fejlesztési Minisztérium az MFB Zrt. új vezetésétől elvárja, hogy objektív következetességgel tekintse át a bank korábbi működését, tárja fel és a lehető leggyorsabban orvosolja a fellelt problémákat, tegye hatékonnyá, takarékossá és átláthatóvá a rábízott vagyon működését és működtetését. Elvárás továbbá, hogy az egységes ágazati vagyonpolitikában az MFB Zrt. váljon a hazai gazdaság motorjává, legyen aktív részese a gazdaság helyreállításának, megújításának és fejlesztésének"" - áll a minisztérium közleményében. Baranyay László 1993-tól közel 9 évig már dolgozott az MFB-nél különböző munkakörökben, 2001. szeptember 24. és 2002. május 30. között a bank elnök-vezérigazgatója volt. Posztjáról az akkor megalakult Medgyessy-kormány visszahívta, majd az igazgatóság - arra hivatkozva, hogy a bank egy kötvénykibocsátása során az alapítói határozat által kapott felhatalmazást és a bank belső szervezeteinek ajánlását nem kellő körültekintéssel alkalmazta - rendkívüli felmondással megszüntette munkaviszonyát is. Szakmai önéletrajza szerint ezután a Magyar Nemzeti Bank felügyelő bizottságának tagja lett, emellett 2009-ig az OTP Bank, majd az OTP Garancia Biztosító elnök-vezérigazgatói tanácsadója is volt. A bíróság az MFB-től való menesztését később törvényellenesnek ítélte, és Baranyay összesen  139 millió forint végkielégítést  kapott az állami tulajdonú pénzintézettől. A kötvénykibocsátás ügyében Keller László akkori közpénzügyi államtitkár feljelentette Baranyayt, a különösen jelentős vagyoni hátrányt okozó hűtlen kezelés bűncselekményének gyanújával indult eljárást azonban a rendőrség Szervezett Bűnözés Elleni Igazgatósága  bűncselekmény hiányában megszüntette . Baranyay Lászlót nem sokkal menesztése után azért is támadták, mert  kiderült , hogy vezetése idején az MFB a részben saját tulajdonában álló biztonsági céggel, a  más ügyekben is elhíresült  Defenddel megfigyeltetett - a bankkal szemmilyen kapcsolatban nem álló - cégeket és magánszemélyeket, többek között egy újságírót is. Baranyay  azt állította , hogy a bank ezt törvényesen tette, a megfigyeléseket az MFB érdekei diktálták.","[""Fellegi Tamás"",""Baranyay László"",""Orbán-kormány"",""MFB""]",0
1113,3353,https://www.origo.hu/gazdasag/20150202-a-hitelminositoknek-lepni-kell.html,gazdasag,www.origo.hu,MTI,2015.02.02. 12:07,A hitelminősítőknek lépni kell,"Magyarország helyzete sokat javult az elmúlt években pénzügyi kockázati szempontból - mondta az Államadósság Kezelő Központ új, február 1-jei hatállyal kinevezett vezérigazgatója. Barcza György furcsállja, hogy a hitelminősítők még mindig úgy látják Magyarországot, mint öt évvel ezelőtt.","A szakember elmondta: magyar állam folyamatosan javítja a külfölddel szembeni devizapozícióját. Míg 2011-ben 44 százalék volt a deviza részarány a teljes államadósságon belül az IMF és EU-hitelekkel együtt, ez 2014 végére 36-38 százalék körülire apadt, ami jelentős csökkenés. Arra a kérdésre, van-e konkrét ütemterve az ÁKK-nak az államadósságon belüli devizarészarány leépítésére, Barcza György elmondta: össze kell hangolni a pénzügypolitika mindhárom fontos szereplője - a kormányzat, az MNB és az adósságkezelő - szempontjait. Mindenképpen előnyös, és a közjót szolgálja, ha összehangoltan működik a makrogazdasági politika - mondta. Barcza György kiemelte: 2010 és 2014 között Magyarország bruttó külföldi devizaadóssága 100 milliárd euróról 64 milliárd euróra csökkent. Ez azt jelenti, hogy jelentősen csökkent a devizaadósság megújításának kockázata - magyarázta. Az ÁKK idén 160 milliárd forint értékben tervez kibocsátani letelepedési államkötvényt, ezen kívül devizakibocsátást nem tervez az idei évre vonatkozó finanszírozási terv szerint. Az adósságkezelés szempontjából fontos adat, hogy a háztartások nettó pénzügyi vagyona 45 százalékkal nőtt 2010 és 2014 között. Ennek magyarázata, hogy csökkent a hitelállomány, és nőtt a megtakarítási ráta. Emellett az utóbbi években javult az állam költségvetési hitelessége, másrészt a pénzügyi válság után a lakosság a biztonságra törekedve előnyben részesíti az állampapírokat más befektetési eszközökhöz képest. Mindennek köszönhetően jelentősen nőtt az állampapírok iránti lakossági kereslet. A lakossági tulajdon aránya a 2010-es 2 százalékról 9,5 százalékra emelkedett 2014 harmadik negyedévében. Vagyis ma az államadósság csaknem tizede lakossági kézben van. Ez is növeli a diverzifikációt - emelte ki az ÁKK új vezetője. A gazdasági növekedést és a kilátásokat - a javuló tendenciát - figyelembe véve indokolt, hogy a hitelminősítők idővel lépjenek - fogalmazott. Furcsa, hogy a hitelminősítők ugyanabban a kategóriában értékelik Magyarországot, mint öt éve, holott óriási változások történtek ez idő alatt: a pénzügyi szektor sokkal stabilabbá vált - javult a hitel-betét mutató, csökkent a devizakitettség -, emellett az alacsonyabb kamatoknak és a csökkenő adósságrátának köszönhetően jelentősen csökkentek az állam kamatkiadásai az elmúlt években - sorolta.","[""Barcza György"",""magyar gazdaság"",""hitelminősítők"",""letelepedési államkötvény"",""Államadósság Kezelő Központ""]",0
457,6838,https://www.origo.hu/tudomany/20170929-meduza-felfedeztek-az-elso-allatot-amelynek-nem-kell-agy-az-alvashoz.html,tudomany,www.origo.hu,Origo,2017.09.29. 16:32,"Nincs agya, mégis alszik","A Caltech (Kaliforniai Műszaki Egyetem) három nemrég végzett hallgatója meglehetősen bizarrnak tűnő kísérletbe fogott. Azt akarták kideríteni, alszanak-e vajon a medúzák. Az eredmény több mint meglepő.","Claire Bedbrook neurobiolgógus vitatkozott két hallgatótársával az egyik kávészünetben azon, vajon  alszanak-e a medúzák. „Természetesen nem"" mondta Bedbrook. Noha a tudósok még mindig nem teljesen értik, miért van szükségük az állatoknak alvásra, a kutatások annyit kiderítettek, hogy az alvás összetett viselkedés, amely a memóriamegerősítéssel és az agyban lejátszódó REM fázisokkal van összefüggésben. A medúzák annyira primitívek, hogy még agyuk sincs, csak szétszórt idegsejtjeik, miként lenne lehetséges, hogy ők is osztoznak a fejlettebb lényekkel e rejtélyes tulajdonságon. A társaság félig viccesen arra a következtetésre jutott, hogy le kell tesztelniük az elméletüket. Több hónapi éjszakákon át tartó kutatás után Bedbrook megváltoztatta a véleményét. A Current Biology folyóiratban megjelent, Michael Abrams és Ravi Nath társaságában írt cikkükben a kutatók arról számolnak be, hogy  a Cassiopea nembe tartozó talajlakó vagy fordított medúzák (nevüket onnan kapták, hogy „fejjel lefelé"" fordulva fekszenek a talajon) alvásszerű viselkedést mutatnak. Ők az első agy nélküli állatok, amelyeknél ilyen viselkedést megfigyeltek. Az eredmények arra utalnak, hogy az alvás mélyen gyökerezik a biológiánkban, olyan viselkedés, amely korán kialakult az állati élet történetében és azóta is fennmaradt az állatvilágban. Bár az alvással töltött idő haszontalannak, elvesztegetettnek tűnhet, úgy tűnik,  létfontosságú az élőlények életben maradásához.  Még az eddig vizsgált egyik legegyszerűbb aggyal rendelkező élőlény, a Caenorhabditis elegans fonálféreg is elpusztul alvás nélkül, pedig az ő agya csak mindössze 302 neuronból áll. A mostani kutatásból úgy tűnik azonban, hogy még az „agyatlan"" lényeknek is szükségük van alvásra. A kutatók most azt próbálják kideríteni, mennyire általános ez a viselkedés a csalánozók között.","[""agy"",""alvás"",""medúza"",""idegkutatás""]",2
1064,3000,https://www.origo.hu/gazdasag/hirek/20020227azieb.html,gazdasag,www.origo.hu,[origo],2002.05.03. 16:34, Az IEB is értékesíthet ezentúl FHB hiteleket ,"Államilag támogatott jelzáloghitelek értékesítéséről és önálló zálogjog felvásárlásáról írt alá együttműködési megállapodást az Inter-Európa Bank Rt. (IEB) és az FHB Földhitel és Jelzálogbank Rt. Az így kínált kölcsön kamata évente vagy az ügyfél választása szerint ötévente változik, a maximális hitelösszeg 30 millió forint lehet.","Az együttműködés értelmében február 26-tól az Inter-Európa Bank húsz országos fiókjában az FHB otthonteremtő kölcsöneivel azonos kamatszinten érhetők el az IEB használt lakások vásárlásához, bővítéséhez és korszerűsítéséhez felvehető jelzáloghitelei. Állami támogatással az otthonteremtő jelzáloglevél kamata egyéves futamidő esetén 10,1 százalék, míg ötéves periódus mellett évi 8,5 százalék.  (MTI) Korábban: Földhitel- és Jelzálogbank (FHB) Ajánlat: Földhitel- és Jelzálogbank Nem hiányzik a könyvtárából? Mester Sándor: Multimóka - Nemzetközi cégek alulnézetből 2002. február 27. 13:57","[""Jelzálogbank"",""hitel"",""kamat"",""devizapiac"",""felvásárlás"",""zálogjog"",""Inter-Európa Bank Nyrt."",""Inter-Európa Bank Rt."",""FHB Földhitel és Jelzálogbank Rt.""]",0
1083,3162,https://aktiv.origo.hu/gazdasag/hirek/hazaihirek/20040903ajovoben.html,gazdasag,aktiv.origo.hu,[origo],2004.09.03. 8:49,A jövőben lízingelni is lehetne a lakásokat,"A legfrissebb lakáspolitikai koncepció szerint a jövőben lízingelni is lehetne a lakásokat, amellyel így a fiatalok lakáshoz jutását szeretnék megkönnyíteni. Egy másik elképzelés szerint akár 10-15 százalékos önrészel is vásárolni lehetne első lakást - írja pénteki számában a Világgazdaság.","Az elképzelések szerint a konstrukcióban részt vevő lakásvásárlók ingyen juthatnának az ingatlanhoz, amit helyettük valamelyik kereskedelmi bank vásárolna meg. A vevők a vételárat lízingdíj formában törlesztenék.  Ha valaki öt év eltelte után más lakásba szeretne költözni, az addig befizetett lízingdíjjal szabadon rendelkezhet, ha viszont nem telik le az öt év, akkor elvész a befizetett pénz.  Egy másik elképzelés szerint a fiatalok lakáshoz jutását segítené az úgynevezett kanadai modell bevezetése, ahol igen kicsi, 10-15 százalékos önrésszel már vásárolhatnának lakást a fiatalok. Itt a saját részbe be lehetne számítani a szociálpolitikai támogatás összegét, ezért gyakorlatilag ingyen juthatnának lakáshoz a vásárlók.  A koncepció kidolgozói szerint a bankoknak egyik megoldásnál sincs különösebben nagy kockázatuk, mivel az állam egy speciális garanciaalappal segítené a pénzintézeteket. Ez nagyjából 3-4 milliárd forintot jelentene a költségvetésben. A Pénzügyminisztérium hajlana arra, hogy a jövő évi büdzsét ennek megfelelően alakítsák át - értesült a Világgazdaság.","[""ingatlanpiac"",""koncepció"",""elképzelés"",""Világgazdaság""]",0
1366,4922,https://aktiv.origo.hu/gazdasag/20180219-magyar-hirlap-a-fed-jegyzokonyve-megmozgathatja-a-magyarorszagi-piacot-is.html,gazdasag,aktiv.origo.hu,MTI,2018.02.19. 06:17,A Fed jegyzőkönyve megmozgathatja a magyarországi piacot is,"A hét legfontosabb eseményének ígérkezik a tengeren túl és innen egyaránt, hogy magyar idő szerint szerda este megjelenik az amerikai jegybank, a Fed legutóbbi kamatdöntő ülésén készült jegyzőkönyv, amelynek bizonyosan lesznek piacmozgató hatásai - mondta Ürmössy Gergely, az Erste Bank vezető elemzője a hétfői  Magyar Hírlap ban.","Ebből kiolvashatók a mögöttes üzenetek, azaz például, hogy mennyi kamatemelésre lehet számítani. Egyelőre három Fed-kamatemelés várható az idén, a kérdés csak az, megerősíti-e ezt a jegyzőkönyv - mondta az elemző. Az eurózónából pénteken érkező inflációs adatok érdekessége az lehet, hogy az eurózóna egyes tagállamaiban hol volt alacsonyabb és hol magasabb az infláció, és hogy hogyan alakultak a különböző termék- és szolgáltatásárak. Az adatokból kiolvasható az is, hogyan változtathat idővel monetáris politikáján az Európai Központi Bank.","[""Fed""]",0
1926,8256,https://www.origo.hu/gazdasag/befektetes/20061026megindult.html,gazdasag,www.origo.hu,[origo],2006.10.26. 15:20,Megindult a NASDAQ-kereskedés Budapesten,"A New York-i NASDAQ-tőzsdén kereskedhetnek a NetDayTrade új szolgáltatásának ügyfelei. A pénzügyi tanácsadó cég kereskedelmi termet nyitott, ahol az ügyfelek maguk kereskedhetnek az amerikai piacon, valós időben.","Budapestről kereskedhetnek a New York-i NASDAQ tőzsdén a NetDayTrade ügyfelei. A pénzügyi tanácsadó cég csütörtökön mutatta be új kereskedelmi termét, ahonnan ügyfelei harminc kereskedelmi állomásról adhatnak vehetnek a New York-i piacon, valós időben. Szoldán Péter, a cég vezető tanácsadója elmondta: a NetDayTrade az amerikai Genesis Securities-szel közösen nyújtja szolgáltatását. Az amerikai fél a NASDAQ platinum szintű partnere. A kereskedés Budapesten a Genesis Laser nevű angol nyelvű programmal történik. A kereskedelmi teremben hírtelevíziók és zárt láncú hírlevelek segítik a kereskedelmet. A kereskedés az amerikai idő szerint zajlik, így a kereskedelmi terem délután négy órától este tízig várja az ügyfeleket. A kereskedést egymillió forinttal lehet elkezdeni, tőkeáttétel segítségével azonban az ügyfelek akár 50 ezer dollárral is kereskedhetnek. A daytradelés lényege, hogy a pozíciókat még a kereskedés napján le kell zárni.  Szoldán Péter elmondta: a daytradelés komolyabb felkészültséget igényel, hiszen minden másodpercek alatt történik, ezért az ügyfeleket tanfolyamon, és szimulátor program segítségével készítik fel az éles kereskedelemre. Pataki Zoltán az [origo]-nak elmondta: az USA-ban jóval elterjedtebb daytrade-kereskedésben az ügyfelek elsősorban technikai, és nem fundamentális adatok alapján kereskednek. Az idő rövidsége miatt itt sokkal inkább a papírok pillanatnyi viselkedése, mint a hosszabb távú kilátások vagy jelentések határozzák meg a kereskedelmet.","[""New York"",""piac"",""pénzügy"",""Budapest Bank""]",0
29,1596,https://magyarnemzet.hu/sport/zartkapus-buntetest-kaptak-a-bolgarok-7446266/,sport,magyarnemzet.hu,,2019. október 29. kedd 22:23,Zártkapus büntetést kaptak a bolgárok,"Bulgária zártkapus büntetést kapott az Európai Labdarúgó Szövetségtől (UEFA), miután szurkolói rasszista és antiszemita módon viselkedtek az angolok elleni, október 14-ei Európa-bajnoki selejtezőn.","A szófiai találkozót először a vendégek 2-0-s vezetésekor, a 28. percben kellett félbeszakítani, mert a hazai drukkerek folyamatosan huhogtak, amikor az angolok színes bőrű játékosainál, köztük Tyrone Mingsnél és Raheem Sterlingnél volt a labda. A nézők egy része náci karlendítést mutatott be, mások UEFA-emblémás pólókat emeltek a magasba, de az európai szövetség mottójának számító „respect” (tisztelet) helyett „no respect” felirattal. A műsorközlő többször felszólította a közönséget a rasszista megnyilvánulások befejezésére, de a 43. percben ismét félbeszakították a játékot egy időre. A második szünetnél több tucat bolgár huligán távozott a lelátóról. Ezt követően be tudták fejezni a mérkőzést, amelyet az angolok 6-0-ra nyertek meg. A nagy közfelháborodást keltő selejtezőmérkőzés után lemondott a balkáni ország futballszövetségének elnöke, Boriszlav Mihajlov, majd a válogatott szövetségi kapitánya, Kraszimir Balakov is. 
Az UEFA az ítélet keddi bejelentésekor közölte: a fegyelmi bizottság Bulgáriát két év próbaidőre bocsátotta, ha ebben az időszakban újabb hasonló incidens történik, újabb zártkapus mérkőzés lesz a büntetést. A bolgár szövetség mellékbüntetésként 85 ezer eurós (28 millió forintos) bírságot is kapott. A bolgár labdarúgó-válogatott legközelebb november 17-én lép pályára hazai környezetben, akkor a cseheket fogadja Eb-selejtezőn.","[""Boriszlav Mihajlov"",""bulgária"",""uefa"",""Zártkapus büntetés""]",1
1303,4511,https://www.origo.hu/gazdasag/20170208-mol-kutatas-kitermeles-szenhidrogen.html,gazdasag,www.origo.hu,MTI,2017.02.08. 10:07,Óriási kutatásba kezdhet a Mol Magyarországon ,"A MOL és a Nemzeti Fejlesztési Minisztérium képviselői aláírták a koncessziós szerződéseket a negyedik bányászati koncesszió tenderen elnyert hat szénhidrogén kutatási területre. A MOL így, a már jogosultságában álló közel 4200 négyzetkilométer mellett, újabb, mintegy 4200 négyzetkilométeren kezdheti meg a szénhidrogén kutatást Bázakerettye, Bucsa, Jászárokszállás, Mezőtúr, Okány-nyugat és Zala-nyugat területeken. A társaság több milliárd forintot fordít a munkálatokra.","2016-ban a Nemzeti Fejlesztési Minisztérium negyedik alkalommal hirdetett bányászati tendert. A pályázat célja a magyarországi bányászati kutatási és kitermelési tevékenység elősegítése, valamint a felelős, fenntartható ásványvagyon-gazdálkodás megvalósítása és az ellátásbiztonság növelése. A nemzeti fejlesztési miniszter döntése, illetve a minősítő bizottságok értékelése és egyhangú javaslata alapján, a MOL mind a hat megpályázott területen jogosultságot nyert, ezzel is hozzájárulva a társaság kutatás-termelési stratégiájának megvalósításához.  „Mindenképpen fontos siker ez a hazai Upstream életében, hiszen ezek az új kutatási lehetőségek segíthetnek a csökkenő szénhidrogén készletek pótlásában, a termelés jövőbeni szinten tartásában, a meglévő bányászati infrastruktúra minél optimálisabb kihasználásában, valamint jelentős mértékben hozzájárulnak a MOL Kutatás-Termelés stratégiájának megvalósulásához."" – mondta Szakál Tamás, a MOL Magyarország kutatás-termelési igazgatója. A MOL kutatási tevékenysége során egyaránt megkísérli földtani vagyonnal bizonyítottan rendelkező kutatási területek, valamint újabb, potenciális mezők feltárását is. Utóbbiak a jelenleg készülő Pannon-medence geológiai tanulmányból kerülnek majd kiválasztásra.","[""kutatás"",""szénhidrogén"",""Mol""]",0
694,701,https://index.hu/gazdasag/magyar/szur070803/,gazdasag,index.hu,Index,2007.08.03. 15:57,"Nem kell vészharang, de elmentek az árak","A korai fehér fajtákat már több helyen szedik, Villányban a vörös medoc noirt is elkezdték szüretelni. Augusztus 20. körül, hetekkel előbb, mint máskor, beindul a nagyüzem a szőlőültetvényeken. A meleg miatt minden korábban érik, de komolyabb kárral és terméskieséssel nem kell számolni. Sőt: a hasonlóan száraz és meleg 2000-es és 2003-as évhez hasonlóan az idei bor kiváló is lehet akár. A korai fehér szőlő ára 20-30 százalékkal magasabb, mint tavaly.","Drezdában sétálok éppen, ez is mutatja, nyugodtak vagyunk – mondta az Indexnek Heimann Zoltán, a Pannon Bormíves Céh társelnöke. A szekszárdi borász szerint ""a termésről csak akkor nyilatkozunk, ha a pincében van"", de egyelőre nem látnak terméskiesést földjeiken. A hozamkorlátozással művelt szőlők jól bírták a csapadék hiányát. A meleg miatt bebarnult néhány szem a korábban érő fajtákon, de komolyabb gondot nem okozott a rekordhőség. A pinot noirt 2003-ban augusztus 21-én kezdték szüretelni, várhatóan ez most is így lesz, szemben a 2004-es októberi kezdéssel. A kadarka is korán érik, ám a nagyobb borokat adó késői fajták, a cabernet-k és a merlot-k még zöldek.
                         
                        A 2003-as és a 2000-es évhez hasonlította az ideit a villányi Gere Attila, a Villányi Hegyközség elnöke és Mészáros László, a tokaji Disznókő vezérigazgatója, a Tokaj Renaissance Egyesület első embere is, hangsúlyozva, a szokatlan meleg után mindkét év remeknek bizonyult. Tokajban csak három hét múlva kezdik a szüretet, bár Mészáros László szerint az ottani két korai fajta, a zéta és a sárgamuskotály már kóstolható. Hegyalján a termésmennyiséggel sincs gond, sőt, egy kocsányon többször két kifejlett fürtrészt is találtak, így kellett a leválogatás. Az eddig Tokajban ismeretlen fakó rothadás ugyanakkor elvitte a termés 1-2 százalékát.  Az évjárat az eddigiek alapján kifejezetten kedvező lehet, a korai érés 2000-ben és 2003-ban is komoly borokat eredményezett. Ha minden jól megy, az első, szeptemberi csapadékos napoknál teljesen érettek lesznek a fürtök, így hosszú aszúsodás következhet. 
                         
                        Gere Attila a medoc noirt már le is szedte, amiből az idén így nem vörösbor, hanem rozé készül. Ezt a fajtát azonban a Villányi borvidék több mint kétezer hektárjából alig néhányon telepítették, kárról nem lehet beszélni. A késeői fajtákkal Gere Attila szerint egyelőre semmi probléma, de kellene az eső. A villányiak a hét végi, az országon átvonuló esőzésnek is csak a széléből kaptak keveset. Szerencsére jó a talajszerkezet, azok a tőkék kókadoztak kissé, amelyeket kevesebb mint méternyi föld választ el a köves talajtól.
                         
                        A hét végi esőt tartja a megmentőnek Jásdi István, a Magyar Független Bortermelők Szövetségének elnöke is. A Balaton-felvidéken már okozott kárt a hőség, az újabb telepítésű tőkéken, amelyek gyökere még nem ér elég mélyre, jelentkezett perzselés, és nem kizárt, hogy pótolni kell a szőlő egy részét – mondta a csopaki gazda. Egy hektár telepítési költsége 6 millió forint, így akkor is jelentős a kár, ha csak tízszázalékos kiesésről van szó. Csopakon a korai fajtákat, így a cserszegi fűszerest két múlva elkezdik leszedni, de előbbre tart a chardonnay is.
                         
                        Nagyon oda kell figyelniük a borászoknak a szüretre – hangsúlyozta Jásdi István és Horváth Csaba, a Hegyközségek Nemzeti Tanácsának főtitkára is. Míg előbbi a szüreti időpontok gondos megválasztását, illetve a dűlők akár többszöri, tőkénként eltérő időpontban történő betakarítását, utóbbi a feldolgozás nehezebb voltát emelte ki. A meleg az érést előrébb hozza, de miközben a cukorfok megfelelő, a savak eltűnnek a szőlőből. Emellett augusztusi szüret esetén az éjszakai lehűlés még nem éri el az ősszel megszokott mértéket, így az erjedés szabályozása is több odafigyelést igényel. 
                         
                        Horváth Csaba szerint csak az első újbor alapján lehet bármit mondani az évjáratról, de az biztos, egyelőre nem kell vészharangot kongatni az időjárás miatt. Még azt sem lehet megmondani, mekkora terméskieséssel kell számolni a kánikula és a tavaszi fagykárok hatásaként, de a szakember szerint így is több bor készülhet az idén, mint tavaly. A várt 3,5 millió hektoliteres mennyiség ezzel együtt elmarad az átlagos évek termésétől.
                         
                        A mostani esők adnak reményt arra, hogy  a savakkal sem lesz gond – mondta Török Imre, az egyik legnagyobb magyar borexportőr, a Hilltop Neszmély egyik vezetője. A termés mennyisége nagyon jónak néz ki a pincészet neszmélyi és szekszárdi ültetvényein is, az érés pedig az irsai olivér esetében rekordot hozott: eddig legkorábban augusztus 11-én, az idén viszont augusztus 1-jén kezdték a szüretet. 
                         
                        Jó, de nem kiemelkedő évjárat lehet az idei – véli Kemendy László, a Törley vezérigatója, a nagy pincészeteket tömörítő Magyar Szőlő- és Bortermelők Szövetsége elnöke. A pezsgő alapjául szolgáló, korán érő csabagyöngyét ők is leszedték, az irsai olivért a jövő héten kezdik. Terméskieséssel ugyan kell számolni, bár a fehér szőlő egy része kisülési jeleket mutat ott, ahol nem mély a talaj. Ehhez képest távolról sincs óriási, egyes termelők által 30 százalékosnak mondott kár. A szakember szerint a túlzott károkról szóló jelentések az árfelhajtást szolgálják, egyelőre úgy tűnik, sikerrel: a fehér szőlő ára jelentősen, 20-30 százalékkal emelkedett. Ezzel vág egybe Horváth Csaba tapasztalata is: a főtitkár szerint a korai fajtáknál 75-80 forint a kilónkénti ár a tavalyi 50-60 helyett.",,0
859,1617,https://www.origo.hu/gazdasag/20040429duplazodo.html,gazdasag,www.origo.hu,[origo],,"Duplázódó támogatás, kétszeres földár","A támogatások bővülése nyomán a földek jövedelmezősége, ezért ára is megkétszereződhet Magyarország uniós csatlakozása után - áll a Földbróker.hu legfrissebb elemzésében.","Az Unió 70 ezer forint hektáronkénti éves támogatást nyújt a földet művelő cégeknek és magánszemélyeknek; Magyarország e támogatás negyedére, azaz 17 500 forintos hektáronkénti támogatásra jogosult a csatlakozási szerződés értelmében. Ez utóbbi összeg az eredeti 30 százalékával (21 ezer forint) még növelhető a magyar költségvetésből, így jó esetben összesen mintegy 38 ezer forintos hektáronkénti támogatásra jogosult az a regisztrált termelő, aki a különböző adminisztratív előírásoknak is megfelel. Mivel idén 30-40 ezer forintos hektáronkénti nyereség tisztes haszonnak számít, az uniós csatlakozás után a támogatások megduplázzák a termőföld jövedelmezőségét - áll a Földbróker.hu elemzésében. Für Zoltán, az oldal szakértője hozzátette: a támogatást várhatóan az év végén, vagy 2005 elején lehet lehívni.  Két év alatt duplázódhat a földár A jövedelmezőség duplázódása várhatóan kétszeresére emeli a jelenlegi átlagos 10-12 ezer forintos, hektáronkénti éves bérleti díjat, ám az így kialakuló, 70-90 eurós díjak is rendkívül alacsonyak lesznek az Unió 150-350 eurós díjaihoz képest.  A duplázódó bérleti jövedelem, ami öt évnél hosszabb haszonbérleti szerződés esetén adómentes, a jelenlegi földárak akár gyors duplázódását is eredményezheti. Hiszen a jelenlegi, a föld árára vetített 2-3 százalékos bérleti jövedelem reálkamatnak tekinthető, mert a föld nem amortizálódik, és drágulása minimum követi az inflációt (emlékeztetőül: 2002-ben 50 százalékkal, 2003-ban további 30 százalékkal nőttek a kínálati árak).  A 4-6 százalékos reálhozam jogosan felkeltheti a pénzügyi befektetők érdeklődését is, és a kereslet bővülése az árak emelkedését válthatja ki. A mai átlagos 400-450 ezer Ft/hektáros árak 2004 és 2006 között jelentősen nőhetnek, mert egyrészt a támogatási rendszer megszokottá válik, másrészt az elsődleges tőkebeáramlás lezajlik. A 2007-től kezdődő időszak földárait várhatóan az új uniós költségvetési időszak határozza meg alapvetően- olvasható a Földbróker elemzésében.  Külföldön is érdemes lehet földet venni A vásárlás továbbra is csak a magyar magánszemélyek részére biztosított 300 hektár mértékig. Külföldiek nem vehetnek földet még hét évig, és a belföldi cégek sem vásárolhatnak egyelőre. Természetesen külföldi is, cég is vehet olyan vállalatot, mely legálisan rendelkezik földtulajdonnal. Kivételt képez a tiltások alól az a külföldi magánszemély, aki háromévi ittlakást és mezőgazdasági tevékenykedést igazol - emlékeztet az érvényes magyar szabályozásra a Földbróker.hu. Persze a magyaroknak is érdekes lehet a kibővülő Európa földpiaca. Nyugat felé öt-tízszeres árakkal kell számolni, míg Für Zoltán szerint érdemes Szlovákia Kisalföldhöz kapcsolódó részére, illetve a később csatlakozó Romániára és Horvátországra figyelni befektetési szempontból. A külföldi vásárláshoz a kedvezőbb árak ellenére feltétlenül helyismeret, helyi kapcsolatok, idő és jelenlét szükségesek - figyelmeztet a szakértő.","[""Magyarország"",""támogatás"",""jövedelmezőség"",""földár""]",0
961,2318,https://aktiv.origo.hu/gazdasag/hirek/hazaihirek/20050404iden.html,gazdasag,aktiv.origo.hu,[origo],2005.04.04. 8:05,"Idén 3,5 százalékos növekedést vár a GKI","A GKI Gazdaságkutató Rt.-nek az Erste Bank együttműködésével készült előrejelzése szerint 2005-ben a tavalyi második félévhez hasonló, 3,8 százalékos gazdasági növekedés várható. Az infláció februárhoz képest idén már nem csökken, a reálkeresetek dinamikusan emelkednek.","A magyar gazdaság várhatóan 2005-ben is export- és beruházás-vezérelt pályán halad, de gyorsan bővül a fogyasztás is. Az exportpiacok kereslete azonban a tavalyinál kevésbé emelkedik, - az EU növekedési üteme 2,2 százalékról 1,9 százalékra csökken - s romlanak a hazai üzleti várakozások is.  Januárban az ipari termelés a tavalyinál s ezen belül a legalacsonyabb dinamikájú decemberinél is lassabban nőtt. A magyar export a tavalyinál lassabban, az import viszont gyorsabban emelkedett. Az év egészében a termelés és kivitel gyorsulása várható. Az építőipar már januárban is jól teljesített, és rendelésállománya is igen magas. Több a munkanélküli A foglalkoztatottak száma az év elején lényegében stagnált, a versenyszférában emelkedett, a költségvetésiben csökkent. A munkanélküliek száma egy év alatt 15 százalékkal nőtt, a munkanélküliségi ráta 6 százalékról 6,9 százalékra emelkedett. Ez lényegesen alacsonyabb az EU csaknem 9 százalékos átlagánál, azonban a fiatalok körében eléri annak 18 százalékos mértékét. A kiskereskedelemben folytatódott a tavaly megkezdődött lassulás, az élelmiszer-kereskedelem eladásai egyenesen csökkentek 2004 januárjához képest, a más termékeket forgalmazóké viszont 6,6 százalékkal bővült. A lakosság jövedelme januárban látványosan nőtt, ez azonban a költségvetési szektorban dolgozók 13. havi fizetésének egységesen januári kifizetésének következménye (korábban erre jellemzően decemberben került sor). A rendszeres (prémiumok, stb. nélküli) bruttó átlagkereset januárban a verseny- és költségvetési szektorban egymáshoz hasonlóan, 7,2 illetve 6,3 százalékkal nőtt. Az év egészében a reálkeresetek 4,5 százalék körüli emelkedése várható. Csökkenő infláció  Az infláció januárban és februárban egyaránt markánsan, a decemberi 5,5 százalékról 4,1 illetve 3,2 százalékra mérséklődött. Ezt az év során várhatóan némi emelkedés követi, de az infláció az év egészében és az év végén is 4 százalék alatt marad. A forint erősödése márciusban egyes külföldi befektetők egész régiónkat érintő tőkekivonása következtében megállt, de a magyar deviza továbbra is igen erős. Ennek tartós fennmaradása azért is valószínű, mivel az üzleti szféra, az állam és a lakosság devizában történő eladósodása az átváltás során tartós keresletet jelent a hazai fizetőeszköz iránt. A jegybanki alapkamat március végén 7,75 százalékra csökkent. Ez az Európai Központi Bank 2 százalékos kamatához viszonyítva - figyelembe véve az infláció rendkívül kedvező alakulását és a forint továbbra is erős mivoltát - további kamatcsökkentéseket tesz lehetővé - derül ki a GKI felméréséből.","[""infláció"",""előrejelzés"",""reálkereset"",""Európai Unió"",""Erste Bank"",""GDP"",""GKI Gazdaságkutató Rt.""]",0
1699,7040,https://aktiv.origo.hu/gazdasag/hirek/vallalatihirek/20010129akormany.html,gazdasag,aktiv.origo.hu,[origo],,A kormány a felügyeleten keresztül rendezné a BorsodChem-ügyet,"A Napi Gazdaságnak nyilatkozó pénzügyminiszter szerint az eddig megjelent híradások és az illetékes hatóság jelentései alapján feltételezhető, hogy a BorsodChem Rt.-nél a napokban lezajlott tulajdonosváltás során ""egyes intézmények"" nem a hatályos törvények szerint jártak el.","A kormány a BorsodChem körül kialakult helyzetről a Gazdasági Minisztériumtól, a Miniszterelnöki Hivataltól, valamint a PSZÁF-tól kért jelentést január végén esedékes következő ülésére. Varga Mihály szerint az eddig megismert fejlemények alapján nem zárható ki, hogy egyes intézmények nem a hatályos törvényeket betartva jártak el. A miniszter szerint a történtek megítélését nehezíti, hogy nem világos, milyen befektetői struktúra áll az orosz nemzetiségű tulajdonosok mögött. Az ügy kormányzati értékelésekor nem az új befektetők nemzetisége, hanem a törvényesség lesz az első számú szempont. A miniszter úgy véli, hogy amennyiben a kormány elé kerülő jelentésekből törvénytelenségekre lehet következtetni, akkor annak az államigazgatás részéről mindenképpen következménye kell legyen. Ez esetben szerinte a felügyeletnek kell eljárnia, amely rendelkezik az ehhez szükséges jogosítványokkal. A pénzügyminiszter szerint a PSZÁF eddig helyesen járt el. (A szervezet vizsgálatot kezdett és szerdán keresetet nyújt be a CIB Bank ellen.) (MTI) Ajánlat: BorsodChem Szibur CIB Bank Rt . Gazprom Korábban: A PSZÁF szerdán nyújtja be keresetét a CIB Bank ellen (2001. január 26.) Több céget nem fenyeget a ""BorsodChem-szindróma"" (2001. január 25.) A tőzsde és az elemzők negatívan fogadták a BorsodChem irányításának átvételét (2001. január 25.) Átvették az irányítást a BorsodChem új tulajdonosai (2001. január 24.)","[""felügyelet"",""BorsodChem Rt."",""BorsodChem-ügy"",""BorsodChem"",""Napi Gazdaság""]",0
2053,9176,https://www.origo.hu/gazdasag/hirek/20110829-wikileaks-az-amerikai-nagykovetseg-amikor-tudott-segitett-a-molnak.html,gazdasag,www.origo.hu,[origo],2011.08.30. 10:06,WikiLeaks: Aggasztotta az amerikaiakat a Mol iránti orosz érdeklődés,"Szorosan figyelemmel kísérte a Mol sorsát a budapesti amerikai nagykövetség, és attól tartva, hogy orosz kézbe kerülhet az olajcég egy része, állítólag a segítségét is felajánlotta, amikor elterjedt a hír, hogy az OMV eladná a tulajdonában lévő Mol-részvénycsomagot - derül ki a WikiLeaks által nyilvánosságra hozott diplomáciai táviratokból.","Az amerikai nagykövetség, amikor csak lehetett, felajánlotta segítségét a Molnak és a magyar kormánynak az OMV-üggyel összefüggésben - áll egy, a WikiLeaks által most nyilvánosságra hozott amerikai diplomáciai táviratban. A Richard Lugar amerikai szenátor számára - a 2008. nyári magyarországi látogatása előtt - készített tájékoztatóban a nagykövetség annak veszélyéről írt, hogy a Mol felvásárlásával kudarcot vallott OMV Mol-részvényei iránt esetleg érdeklődhet az orosz Gazprom. Fél évvel később az osztrák cég valóban eladta a Mol-pakettjét egy orosz energiaipari óriásnak, de nem a Gazprom, hanem a Szurgutnyeftyegaz volt a vevő. A 22 százalékos részvénycsomagot a magyar kormány idén tavasszal  vásárolta vissza , ötszázmilliárd forintért. A 2008. augusztus 22-i keltezésű dokumentum különösen aggasztónak nevezte a Gyurcsány Ferenc által vezetett akkori magyar kormánynak az Ukrajnát elkerülő új gázvezetéktervekkel kapcsolatos politikáját, konkrétan az orosz hátterű  Déli Áramlat -terv támogatását. 2007 márciusában Gyurcsány az International Herald Tribune-nak nyilatkozva ""álomnak""  nevezte  a Nabuccót, mondván, Magyarországnak nem álmokra, hanem projektekre van szüksége. ""Sürgetnünk kell őket, hogy erősítsék meg a  Nabucco  melletti elkötelezettségüket"" - írja az Európai Unió által támogatott másik tervről a szerző, aki szerint Bayer Mihály kinevezése Nabucco-nagykövetté jó irányba tett lépés, de nem elég: kívánatos lenne egy közép-ázsiai kitermelővel kötött gázvásárlási szerződés. A Mol a zágrábi amerikai nagykövetség egyes távirataiban is szerepelt 2008-ban, az általa 47 százalékban birtokolt INA részvényesi szerződése miatt. A horvát kormánnyal korábban kötött, akkoriban lejárt és újrakötés előtt álló megállapodásról a horvát olajvállalat egyik stratégiai tanácsadója a nagykövetség munkatársának azt mondta, ""a Mol kezében vannak az ütőkártyák"" a szerződésmódosítás előtt. A szóban forgó - a távirat születése után nem sokkal módosított - szerződést éppen az elmúlt hónapokban kezdte keményen támadni az INA felügyelőbizottságának horvát elnöke, azt állítva, hogy annak bizonyos rendelkezései törvénybe ütközőek. A horvát kormány ezért  kezdeményezte  a megállapodás felülvizsgálatát, az erre kijelölt bizottság munkájáról azonban még semmit sem tudni. (A felügyelőbizottság elnökével, Davor Sternnel készült interjúnkat  itt találja , a WikiLeaksről pedig  itt olvashat  bővebben.)","[""Magyarország"",""Wikileaks"",""Mol"",""Gazprom"",""INA"",""Wikileaks"",""Nabucco (gázvezeték)"",""Déli Áramlat""]",0
2089,9421,https://magyarnemzet.hu/gazdasag/folytatodik-a-strandfejlesztesi-program-4483058/,gazdasag,magyarnemzet.hu,,2019. február 14. csütörtök 17:59,Folytatódik a strandfejlesztési program,"Folytatódik a strandfejlesztési program, a most induló második ütemben megújulhatnak 1-1 milliárd forintból a dunakanyari és a Tisza-tavi, és további 3 milliárd forintból a balatoni szabadstrandok – jelentette be a Magyar Turisztikai Ügynökség vezérigazgatója csütörtökön a kisoroszi Szigetcsúcson, sajtótájékoztatón.","Guller Zoltán kiemelte: az MTÜ célja, hogy 2030-ig az összes szabadvízi strand megújuljon. A vezérigazgató elmondta, hogy mára a belföldi turizmus lett a magyar turizmus motorja, ezért indult el két évvel ezelőtt a strandfejlesztési program. Az első ütemben tavaly mintegy 2 milliárd forintos támogatást kapott több mint 30 balatoni település fizetős strandja. Az idén 5 milliárd forint keretösszeggel indul el a strandfejlesztés második üteme, amelyben a szabadstrandok infrastruktúrafejlesztésére, a partszakaszok rendbetételére, vízi attrakciók létrehozására fordíthatók az összegek. A kormány által az önkormányzatoknak biztosított támogatással a Balatonnál valamennyi szabadstrandon további fejlesztések valósulhatnak meg, a Dunakanyarban pedig Komárom, Esztergom, Visegrád, Zebegény, Kisoroszi, Verőce és Szentedre Duna-parti strandjai újulhatnak meg, míg a Tisza-tónál Abádszalók, Kisköre, Tiszanána, Sarud, Poroszló, Tiszabábolna és Tiszafüred tóparti strandjai. 
Guller Zoltán közölte, hogy a program harmadik elemeként a Balatonnál, a Dunakanyarban és a Tisza-tónál valamennyi strand támogatást kap az MTÜ-től annak érdekében, hogy megtervezzék 2030-ig a strandfejlesztéseket. Az idén elindul a program negyedik eleme is, amely a strandokon található gasztronómiai létesítmények fejlesztését szolgálja. Szeretnék elérni 2030-ig, hogy minden strand magas színvonalú szolgáltatást tudjon nyújtani, kiemelten foglalkozva a szabadstrandokkal – fűzte hozzá az MTÜ vezérigazgatója. Molnár Csaba, Kisoroszi polgármestere elmondta, hogy a megújulás kiemelten fontos számukra, hiszen a Szigetcsúcs egyedül álló természeti kincs, ugyanakkor az infrastruktúra elmaradott. „Létfontosságú, hogy részt tudjunk venni ebben a pályázatban” – fogalmazott. Hozzátette: a Szigetcsúcs kiszolgáló egységeinek megújításakor a meghatározó elv, hogy a természeti értékeket meg tudják őrizni.","[""balaton"",""Guller Zoltán"",""strandfejlesztési program""]",0
932,2138,https://www.origo.hu/gazdasag/20181116-nemzeti-mobilfizetes-parkolas-ematrica-karbantartas.html,gazdasag,www.origo.hu,Origo,2018.11.16. 10:18,"Mutatjuk, mikor nem tud mobilfizetéssel matricát venni hétvégén","Üzemszünet lesz a Nemzeti Mobilfizetési Zrt. rendszerében ezen a hétvégén. A társaság közleményben tájékoztatott arról, mikor folytatják le az ütemezett karbantartást, és mire kell készülni az autósoknak.","November 18-án (vasárnap) 00:10-04:10 óra között a Nemzeti Mobilfizetési Rendszer karbantartására kerül sor. Ennek első fázisában 00:10-02:10 óra között  nem lehet mobilfizetéssel parkolást indítani, valamint autópálya matricát (e-matrica), illetve használatarányos útdíjat (HU-GO) fizetni. A karbantartás további részében részlegesen nem lesz elérhető a szolgáltatás. A karbantartás érinti Nemzeti Mobilfizetési Zrt. viszonteladói, illetve a hagyományos csatornákon értékesített e-matrica és HU-GO terméket is, ezért kérjük, hogy a karbantartást megelőzően elővételben gondoskodjanak az útdíjhasználattal kapcsolatos díjtermékek megvásárlásáról.","[""parkolás"",""gazdaság"",""karbantartás"",""e-matrica"",""Nemzeti Mobilfizetési Rendszer""]",0
2238,10533,https://index.hu/gazdasag/magyar/2010/03/01/het_negyedev_utan_lesz_vege_a_recesszionak/,gazdasag,index.hu,Index,2010.03.01. 07:56,Hét negyedév után lesz vége a recessziónak,"A magyar gazdaságban 2010-ben véget ér a recesszió. A külső egyensúlyban ismét aktívum keletkezik, s kormányzati akarat esetén elérhető az országgyűlés által elfogadott költségvetési hiány, legalábbis a GKI Gazdaságkutató Zrt. az Erste Bank együttműködésével készült előrejelzése szerint.","2010 közepétől  a magyar gazdaság iránti nemzetközi bizalom jelentősen javul. Miközben  a jegybanki alapkamat 9,5%-ról 5,75% csökkent, az árfolyam nagyobb  kilengések nélkül 270 forint/euró körül ingadozik - jellemzi jelenidőben a jövőt a GKI előrejelzése. Nincs  szükség az IMF-hitelkeret teljes lehívására, sikeres volt a magyar  euró- és dollárkötvény-kibocsátás, s a görög válság sem hatott  negatívan a magyar gazdaság megítélésre. Sőt a magyar kiigazítást  a sokan példaként állítják a nagy hiánnyal most szembesülő országok  elé. A recesszió azonban már hét negyedéve tart, s az Európai  Unióhoz viszonyítva két negyedévvel később, csak 2010. I. negyedévében  ér véget Magyarországon. Éves átlagban azonban még 2010 egészében  is csak stagnálás várható. A fogyasztás még tovább csökken (kb.  1%-kal), s a beruházások is csak szerényen, kb. 3%-kal emelkednek  (főleg az EU által támogatott infrastrukturális  fejlesztések). Bár az EU-ban  már 2009 III. negyedévében emelkedett a GDP a II. negyedévhez képest,  a IV. negyedévi, mindössze 0,1%-os emelkedés a növekedés törékenységét  jelzi. Arra utal, hogy az eddigi európai növekedés részben készlet-feltöltés,  részben a költségvetési kiadásokkal folytatott élénkítés (pl.  roncsprémium) eredménye volt, s még bizonytalan, hogy mindezek hatására  mennyire indultak be öngerjesztő folyamatok. Mindezen kételyek ellenére  az európai konjunktúra javulása tény, s ennek megfelelően a magyar  export 2009 decemberében már 9%-kal meghaladta az egy évvel korábbi,  igaz nagyon alacsony szintet. Az idei I. negyedévben  az ipar és az építőipar teljesítménye már várhatóan kissé  meg fogja haladni az egy évvel korábbit. A munkanélküliség azonban  még emelkedni fog, számos, tartalékait tavaly felélő cég ugyanis  további leépítésre, netán megszűnésre kényszerül. A foglalkoztatottak  száma 2009 végén 98 ezerrel maradt el az egy évvel, 126 ezerrel  a két évvel korábbitól. A munkanélküliségben 2010-ben a II. negyedévtől  várható – kezdetben szezonális okokból – némi javulás, de  éves átlagban folytatódik a romlás. Biztató, hogy az iparban és  a kereskedelemben már alig több a létszámcsökkentést, mint a létszámnövelést  tervező cégek száma. A jelenlegi és  a következő kormány 2010-ben szigorú fiskális és jövedelempolitikát  kényszerül folytatni, ami lazuló monetáris politikára ad esélyt.  A 2010-es költségvetési törvény 3,8%-os államháztartás hiánnyal  számol. Ez – kormányzati akarat és nagyon fegyelmezett költségvetési  politika, esetleg kisebb korrekció esetén – a nemzetközi szervezetek  szerint is elérhető. E szervezetek feltehetőleg csak akkor tolerálnának  egy 5% körüli idei hiányt, ha az egyszeri konszolidációs kiadásoknak  lenne a következménye, s garanciákat látnának ezek újratermelődésének  megakadályozására. 2009-ben a magyar  gazdaság külső egyensúlya látványosan javult. Ez a belső  felhasználás (fogyasztás, beruházás) csökkenése miatt visszaeső  importtal, és az EU források némileg gyorsuló beáramlásával magyarázható.  A folyó fizetési és tőkemérleg a 2008. évi 6,6 milliárd eurós  deficit után 2009-ben és 2010-ben is 2,8 milliárd euró körüli  aktívummal zár. Az ország külföldi adósság-állománya jelentősen  csökken.",,0
841,1530,https://www.origo.hu/gazdasag/20160420-havi-20-ezer-forintot-kaphatunk-jovore-jarulekmentesen.html,gazdasag,www.origo.hu,Origo,2016.04.20. 11:37,Havi 20 ezer forintot kaphatunk jövőre járulékmentesen,Havi 20 ezer forint lehet az új cafeteria értékhatára jövőre. Ekkora összeget adhatnak járulékmentesen a munkavállalóknak - értesült az RTL Klub Híradója.,"Az RTL Klub szerint a húszezer forintos értékhatár a jelenlegi cafeteria átlagának felel meg, akik eddig nem adtak béren kívüli juttatást a dolgozóiknak, néhány százalékos béremelés fejében beléphetnének a kedvezményes rendszerbe - írja a hírt kiszúró  Portfolio.hu . A lap szerint a konkrét törvényjavaslatot legkésőbb egy hét múlva benyújtják a kormánynak - hangzott el a Híradóban.","[""adózás"",""bér"",""járulék"",""cafeteria""]",0
1771,7449,https://magyarnemzet.hu/gazdasag/mentoov-a-lot-nak-a-wizz-air-betorne-a-resbe-8276571/,gazdasag,magyarnemzet.hu,Jámbor Gyula,2020. június 22. hétfő 10:36,"Mentőöv a LOT-nak, a Wizz Air betörne a résbe","Bajban van a lengyel nemzeti légitársaság: bevétele nincs, ám a személyzet bérét és a repülők lízingdíját fizetnie kell. Az EU engedélyezhetné az állami mentőcsomagot, ha nem lenne a LOT-nak egy lezáratlan átszervezési programja. A Wizz Air árgus szemekkel figyeli a szabályok betartását, szerintük a LOT nem éli túl a válságot.","Az egykori Malév helyzetében találhatja magát a sokkal nagyobb piacon működő lengyel nemzeti légitársaság. Mivel bevételei nincsenek, a működési költségei pedig jelentősek, állami mentőcsomagra szorul. Az Európai Unió bizonyos kikötésekkel hozzá is járul, hogy a pandémia miatti helyzetben rendkívüli segítséget kapjanak a légitársaságok. A LOT azonban 2012-ben már kapott kétszázmillió euró értékű állami támogatást azzal a megkötéssel, hogy tíz éven belül nem kér újabbat. A lengyel kormány eltökélte, hogy kimenti a céget, azonban ennek komoly versenyjogi akadályai lehetnek. Ezért – vésztartalékként – előkészítettek egy második forgatókönyvet is: ha a LOT csődbe menne, másnap indítanak egy új LOT-ot. A megoldás nem ismeretlen a légi közlekedésben. A svájci nemzeti légitársaság 2002. március 31-én csődbe ment, április 1-jén az egyik leányvállalata átnevezte magát Swiss Internatio­nal Air Linesra, és átvette a Swissair útvonalainak, repülőgépeinek és személyzetének nagy részét. Ma a Swiss­air a német Lufthansa-csoport tagja. A napokban a hasonló cipőben járó ­Alitalia menedzsmentje javasolta, hogy hozzanak létre egy jó és egy rossz ­Alitaliát: az elsőbe a gépeket, a leszállási jogokat és a személyzetet tennék, a másikba, a rosszba az adósságokat. A Malév leállása idején a magyar kormány kidolgozott egy hasonló forgatókönyvet, már előkészületben állt az új Malév, azonban az utolsó pillanatban ejtették a tervet. A lengyel sajtóban tényként kezelik az új LOT Polish Airlines SA társaság létrehozását, amely a PLL LOT SA helyére léphetne. A LOT-nak azonban nemcsak a hitelezőkkel és az ­uniós döntéshozókkal kell megküzdenie, hanem a versenytársakkal is. Varsóban komoly pozíciókkal rendelkezik a Wizz Air, amelynek vezetője, Váradi József nem rejtette véka alá azon véleményét, hogy a piacról minél előbb ki kell hullaniuk a gazdaságosan nem üzemeltethető légi fuvarozóknak. A vezérigazgató nem a levegőbe beszél, hiszen többek közt éppen ő kezdeményezte a Malév versenyjogi vizsgálatát az Európai Bizottság előtt 2012-ben. Miközben a hagyományos cégek a járvány miatt kialakult válsághelyzetben sorra állami mentőcsomagokért fordultak kormányukhoz, addig a Ryanair és a Wizz Air jelentős készpénztartalékkal rendelkezik. Váradi József többször nyilatkozta, hogy lehetőségként tekint a válságra, amikor a biztos lábakon álló cége betörhet azokba a piaci résekbe, amelyeket a bajba kerülő versenytársak szabadon hagynak. Váradi József éppen a helyi sajtóban nyilatkozott arról, hogy a nemzeti légitársaság nem fogja túlélni a válságot. A lengyel kormány hiába pumpál nagyon sok pénzt a LOT-ba, abból semmi jó nem származik majd, mert Váradi szerint az rosszul vezetett vállalkozás. A Wizz Air vezérének markáns véleménye van a globális légi közlekedési ­piacról is. Úgy véli, hogy a jelenlegi válság következtében a világ összes légitársaságának egyharmada tönkremegy.","[""állami mentőcsomag"",""légiközlekedés"",""légitársaságok"",""LOT"",""ryanair"",""Wizz Air""]",0
677,549,https://www.origo.hu/gazdasag/befektetes/20090422-mol-es-otp-kozgyulesek-a-reszvenycserekkel-egymast-segitik-a-menedzsmentek.html,gazdasag,www.origo.hu,[origo],2009.04.23. 8:55,"OTP �s Mol, a k�t j�bar�t","Ma �s holnap tartja k�zgy�l�s�t a�k�t legjelent�sebb magyar t�zsdei v�llalat, a Mol �s az OTP Bank. A k�t t�rsas�g a m�lt h�ten r�szv�nycsere �gyletet k�t�tt, amire eddig nem volt p�lda a Budapesti �rt�kt�zsd�re (B�T)�bevezetetett c�gek eset�ben. A szak�rt�k szerint az��gylet a menedzsementek �rdekeit szolg�lhatja, a�f� c�l a k�zgy�l�si szavazatok ar�ny�nak m�dos�t�sa,�azaz�a vezet�s�g melletti szavazatok n�vel�se lehetett.","A Budapesti �rt�kt�zsde k�t vezet� v�llalata k�zgy�l�sre k�sz�l, a Mol cs�t�rt�k�n, az OTP pedig p�nteken tartja rendes �ves k�zgy�l�s�t.�Az ut�bbi id�ben t�bb olyan l�p�st is bejelentett a k�t c�g, amelyek a v�llalatok esetleges k�ls� tulajdonos �ltali �tv�tel�t lehet hivatott megakad�lyozni. Ilyennek tekinthet�k a r�szv�nyk�lcs�n, illetve a r�szv�nycsere-�gyletek, ezek ugyanis a menedzsmenthez k�zel �ll� szavazatok sz�m�nak n�vel�s�t szolg�lhatj�k. A Mol az MFB-nek adott k�lcs�n pap�rokat, a Mol �s az OTP pedig egym�snak adott r�szv�nyeket, m�rpedig ezek a t�rsas�gok a k�zelm�ltban m�r kiseg�tett�k egym�st, el�g csak az osztr�k OMV h�tt�rbe szor�t�s�ra gondolni. Minden jog �tsz�ll Az  OTP �s a Mol �prilis 16-�n �llapodott meg  abban, hogy a p�nzint�zet 24 milli� t�rzsr�szv�nyt ad �t a olajt�rsas�gnak, amelyre visszav�s�rl�si jogot kap. Cser�be a Mol t�bb mint 5 milli� r�szv�nyt�adott szint�n visszav�s�rl�si joggal az OTP Banknak. A meg�llapod�s lej�rata 2012. j�lius 11., �gy addig az id�pontig b�rmelyik f�l kezdem�nyezheti az �gylet p�nzbeli vagy fizikai elsz�mol�s�t. A ilyen meg�llapod�sokat r�szv�nyswapnak, azaz r�szv�nycser�nek�nevezik a p�nz�gyi szakemberek. A k�lcs�nadott - illetve elcser�lt -�r�szv�nyekhez f�z�d� szavazati jog gyakorl�s�r�l a t�kepiaci t�rv�ny rendelkezik, �s csak azt �rja el�, hogy err�l a k�lcs�nszerz�d�sben kell meg�llapodni. Ugyanakkor a t�rv�ny utal a polg�ri t�rv�nyk�nyv p�nzk�lcs�nz�sre vonatkoz� szab�lyaira, miszerint az �rt�kpap�r-k�lcs�nz�s p�nzk�lcs�nz�snek min�s�l, �gy minden jog a k�lcs�nvev�re sz�ll - azaz, t�bek k�z�tt arra is jogosults�got kap a k�lcs�nvev�, hogy szavazzon az adott r�szv�nnyel. Komoly saj�tr�szv�ny-�llom�nyok A csere�gyletet�az tette lehet�v�, hogy mind a k�t t�rsas�g jelent�s mennyis�g� saj�t r�szv�nnyel rendelkezik - vagy t�nylegesen, vagy �tt�telesen. Az OTP az ut�bb h�napokban sz�mos alkalommal v�s�rolt saj�t r�szv�nyeket, aminek k�vetkezt�ben 27 milli� f�l� ker�lt a saj�tr�szv�ny-�llom�nya.� Az OTP, a  v�dekez�si c�lon  t�l els�sorban az�rt vette saj�t r�szv�nyeit a t�zsd�n, hogy azok �rfolyamzuhan�s�t meg�ll�tsa, vagy lass�tsa. A bankpap�r m�rcius 5-�n �rte el a ""padl�t"", akkor�1355 forint volt az �rfolyama. Az�ta magasabb szintre emelkedett a r�szv�nyek �rt�ke, a kurzus� az �prilis 16-i keresked�sben 2620 forinton z�rt , �s b�r onnan lefele ment, de szerd�n is 2500 forint k�r�l volt a jegyz�s. Els� l�t�sra ellentmond�sos, hogy a Mol �gy adott k�lcs�n a saj�t r�szv�nyeib�l, hogy a hivatalos dokumentumok szerint�a�magyar olajt�rsas�g tulajdon�ban nincsen saj�t r�szv�ny. A Mol ugyanis �prilis 8-�n csaknem  5 milli� saj�t r�szv�nyt adott k�lcs�n az MFB Invest Zrt. r�sz�re  egy, m�g 2007. j�lius 3-�n k�zz�tett saj�tr�szv�ny k�lcs�nad�s�r�l sz�l� szerz�d�s alapj�n, �s a c�g k�zlem�nye szerint a tranzakci� ut�n nem is maradt saj�t r�szv�ny a t�rsas�gn�l. A fenti lehet�s�g abb�l ad�d�ik, hogy az�OTP-n�l ott volt (van) csaknem 7 milli� kik�lcs�nz�tt Mol-r�szv�ny m�r a csere�gylet tet� al� hoz�sa el�tt is, azaz a swap�gylet keret�ben nem tettek m�st, mint az addig�p�nz�rt k�lcs�nadott Mol-pap�rok�rt ink�bb OTP-pap�rokat k�rtek - ez ut�bbinak az az el�nye, hogy a Mol is szavazhat majd az OTP k�zgy�l�s�n, a magyar banknak pedig nem sz�ks�ges, az am�gy egyre �rt�kesebb p�nzeszk�zeit ilyen form�ban lek�tnie. Az OMV-nek nem tetszett a gyakorlat A Mol m�r kor�bban is az�rt  adta k�lcs�n  saj�t r�szv�nyeit� t�bb alkalommal� a sz�vets�gesnek tekintett v�llalatoknak (p�ld�ul a jelenleg is nagy Mol-pakett felett diszpon�l� MFB-nek �s az OTP Banknak), hogy a r�szv�nyesek nagyobb ar�nyban t�mogathass�k a k�zgy�l�sen az igazgat�s�g javaslatait. Egy c�g saj�t tulajdon�ban l�v� r�szv�nyekkel ugyanis a k�zgy�l�sen nem lehet szavazni, a k�lcs�nadottakkal viszont igen, azaz egy ilyen �gylettel befoly�solni lehet a szavazati ar�nyokat.  A Mol ezzel kor�bban az osztr�k OMV, most pedig minden bizonnyal az orosz  Szurgutnyeftyegaz  tulajdonosi befoly�s�t akarta, illetve akarja�ellens�lyozni. Az OMV szeptemberben b�r�s�gon  t�madta meg  a Mol elj�r�s�t, mert �ll�spontja szerint a k�lcs�nadott pap�rokat is saj�t r�szv�nynek kellene tekinteni, �gy az akkori k�zgy�l�si hat�rozatokat olyan r�szv�nyesek szavazat�val fogadt�k el,�akik nem szavazhattak volna a Mol �ves rendes k�zgy�l�s�n. A b�r�s�g azonban nem fogadta el az osztr�k c�g �rvel�s�t, azaz a�k�lcs�nadott pap�rokkal szab�lyosan adt�k le a szavazatokat. Gyakori �s elfogadott m�dszer ""K�t t�rsas�g k�z�tt a saj�t r�szv�nyek cser�je gyakori �s elfogadott m�dszer"" - mondta az [origo]-nak Szab� L�szl� t�kepiaci szak�rt�, a Concorde �rt�kpap�r egykori vezet� munkat�rsa. A nemzetk�zi gyakorlatban ezt jellemz�en felv�s�rl�skor �s hasonl� s�ly� c�gek �sszeolvad�sakor szokt�k alkalmazni. Az els� esetben a nagyobb c�g p�nz helyett saj�t pap�rjaival fizet a kisebb r�szv�nyei�rt, a hasonl� m�ret� c�gek eset�ben pedig k�lcs�n�s r�szv�nycser�ben szoktak megegyezni. Mindk�t esetben a k�t t�rsas�g - a vezet�s �s a tulajdonosok t�bbs�g�nek egyet�rt�se alapj�n - strat�giai sz�vets�gre l�pnek egym�ssal, ami az esetek jelent�s r�sz�ben egyes�l�ssel v�gz�dik. �gy egyes�ltek p�ld�ul a Daimler �s Chrysler aut�gy�rak, 5:1 ar�ny� r�szv�nycser�vel bonyol�tott�k le  az olasz UniCredito �s a n�met HVB Bank egyes�l�s�t , a Bank of America �s a Merill Lynch f�zi�j�t �s sz�mos p�lda akad r� a gy�gyszeriparban is. A Budapesti �rt�kt�zsd�re bevezetetett t�rsas�gok k�z�l azonban ez az els� r�szv�nycsere. ""Az OTP Bank �s a Mol eset�ben viszont teljesen m�s a helyzet"" - �ll�tja Szab� L�szl�. A k�t c�g ugyanis teljesen m�ssal foglalkozik, �gy egyes�l�s�k sz�ba sem j�het. A r�szv�nycsere ez�rt a k�t magyar t�zsdec�g eset�ben nem gazdas�gi, hanem technikai jelent�s�g� - magyar�zza a szakember. A f� c�l ebben az esetben egy�rtelm�en�a k�zgy�l�si szavazatok ar�ny�nak m�dos�t�sa, a vezet�s�g melletti szavazatok n�vel�se. Az OTP-nek m�s�rt is j� A ""bar�ti"" voksok n�vel�se mellett az OTP Bank t�kemegfelel�si mutat�j�t is n�velni akarta - mondta az [origo]-nak Mir� J�zsef, az Erste Befektet�si Zrt. r�szv�nypiaci strat�g�ja. A t�kemegfelel�si mutat� a bank t�k�j�nek �s �sszes eszk�z�nek (m�rlegf��sszeg�nek) a h�nyadosa �s a bank biztons�g�r�l ny�jt k�pet. (T�zsz�zal�kos t�kemegfelel�si mutat� eset�n a bank egy hitel�nek tizede a tulajdonosok, 90 sz�zal�ka a bet�tesek �s m�s hitelez�k p�nz�b�l sz�rmazik.) A mutat� jav�t�s�ra az�rt van sz�ks�ge a banknak, mert a forint gyeng�l�se miatt a devizahitelek forintban nyilv�ntartott �rt�ke megn�velte a bank m�rlegf��sszeg�t, ezzel cs�kkentette annak t�kemegfelel�si mutat�j�t. Az OTP-Mol-r�szv�nycsere 1,25 sz�zal�kkal n�velte a p�nzint�zet magyar el��r�sok szerint sz�m�tott t�kemegfelel�si r�t�j�t. Nem megszokott, de jogszer� B�r az OTP Bank �s Mol a r�szv�nycser�t nem a nemzetk�zi gyakorlatban szokott c�lokra haszn�lja, az val�sz�n�leg teljesen jogszer� - v�li mindk�t szakember. Szab� L�szl� szerint, ha az �gylet a jogszab�lyoknak �s k�t t�rsas�g alapszab�ly�nak megfelel�en t�rt�nt, akkor v�rhat�an nem lehet eredm�nyesen megt�madni. M�r� J�zsef szerint m�g annyi agg�ly sem vet�dhet fel az �gylet szab�lyszer�s�g�vel szemben, mint a r�szv�nyek k�lcs�nad�sa eset�n. Az OTP-k�zgy�l�s szavazati ar�nyainak m�dos�t�sa �s a p�nzint�zet t�kemegfelel�si mutat�j�nak n�vel�se mellett az �gylet nem n�veli a k�t t�rsas�g saj�t befoly�sa alatt �ll� r�szv�nyek sz�m�t��s nem cs�kkenti a piacon l�v� r�szv�nyek ar�ny�t. A k�t c�gnek arra sincs sz�ks�ge, hogy valamilyen t�rv�nyi szab�lyoz�st kij�tsszon, 2007-ben ugyanis�a  Lex Molnak nevezett t�rv�nyben  elt�r�lt�k azt a szab�lyt, hogy a c�gek saj�t r�szv�nyeikb�l nem tarthatnak10 sz�zal�k feletti r�szt. K�nyes helyzetben a Mol A Mol �s az OTP m�r-m�r kereszttulajdonl�snak is beill� r�szv�nycser�je teh�t egy k�ls� felv�s�rl�s elleni v�dekez�sk�nt is felfoghat�. Az egym�sra utalts�got �s a ""bar�ti"" hozz��ll�st az is er�s�theti, hogy a�k�t c�g menedzsmentj�ben m�r most is vannak �tfed�sek, hiszen Cs�nyi S�ndor, az�OTP eln�k-vez�rigazgat�ja a Mol igazgat�s�g�nak aleln�ke is egyben. A piacon egy ideje m�r hallani arr�l, hogy a vil�ggazdas�gi v�ls�g miatt nagyon olcs�v� v�lt� OTP Bank el�bb-ut�bb�felv�s�rl�si c�lpontt� v�lhat , �s b�r egyel�re nincs akut felv�s�rl�si vesz�ly - �s ezt a bels� szab�lyoz�s is jelent�sen megnehez�ten� -, a bank vezet�se k�nnyen a ""jobb f�lni, mint megijedni"" tan�cs�t k�vetve m�g a mostanin�l is jobban bebiztos�thatja mag�t. Ennek egyik eszk�ze lehet a Mollal k�t�tt csere�gyelt (f�leg azut�n, hogy Cs�nyi S�ndor ""lopakod� felv�s�rl�si vesz�lyr�l"" besz�lt a k�zgy�l�s el�tt - l�sd keretes �r�sunkat). A Mol helyzete egy kicsit m�s. A magyar olajc�g sz�m�ra k�nyes szitu�ci�t teremt a Szurgutnyeftyegaz mostani  jelentkez�se , az orosz v�llalat ugyanis fontos partner, de a nyilatkozatok szerint a Mol vezet�se nem l�tn� sz�vesen a tov�bbi r�szv�nyszerz�st. A Szurgut �ppen azokon a szib�riai olajmez�k�n akt�v, ahol a Molnak is komoly kitermel�si �s kutat�si projektjei futnak. Tavaly m�r az orosz korm�nyzat is int�zked�seket hozott a strat�giai ipar�gak szorosabb ellen�rz�s�re, �gy a Molnak komoly figyelmet kell ford�tani a moszkvai politika prioit�saira is. A Mol sz�m�ra az�rt is k�nos az orosz c�g t�bb mint 20 sz�zal�kos tulajdoni ar�nya, mert a magyar olajt�rsas�g horv�torsz�gi terjeszked�s�t is akad�lyozhatja az orosz befoly�s er�s�d�se. A horv�t INA megszerz�sekor fontos ugyanis, hogy a Mol ne legyen maga is felv�s�rl�si c�lpont - ezt z�gr�bi �js�gok kor�bban k�l�n kiemelt�k. (A Mol eset�ben azt is figyelembe kell venni, hogy a szavazati ar�ny 10 sz�zal�kban van maximaliz�lva, azaz ha valakinek enn�l t�bb r�szv�nye van, akkor is csak ekkora s�llyal szavazhat.) Beengedik-e a Szurgutot a k�zgy�l�sre? A Szurgutnyeftyegazn�l szerd�n sem v�laszoltak az [origo] k�rd�s�re, hogy r�szt akarnak-e, illetve r�szt tudnak-e venni a Mol cs�t�rt�ki rendes k�zgy�l�s�n. A Szurgut nem nyilatkozott egy�b terveir�l sem, csak annyit er�s�tettek meg, hogy lez�rt�k a r�szv�nyv�s�rl�si �gyletet az osztr�k OMV-vel. Orosz lapok szerd�n  botr�nyosnak nevezt�k , hogy a Szurgut v�rhat�an be sem jut a Mol cs�t�rt�ki k�zgy�l�s�re, miut�n a Magyar Energia Hivataln�l (MEH) ugyan bejelentette a Szurgutnyeftyegaz, hogy a Molban 5 sz�zal�kn�l nagyobb r�szesed�st szerzett, de a MEH tov�bbi k�rd�seket tett fel az orosz c�gnek, amelyekre nem �rkezett v�lasz, ez�rt a Mol r�szv�nyk�nyv�be nem jegyezt�k be tulajdonosk�nt�a Szurgutot. Az Erste szak�rt�i szerint�amennyiben a Szurgut nem szavazhat a Mol-k�zgyul�s�n, akkor megn� annak a val�sz�n�s�ge, hogy a Mol r�szv�nyesei tov�bbi d�nt�seket hoznak egy esetleges ellens�ges felv�s�rl�s kiv�d�s�re. A Mol-k�zgy�l�s �rdekess�ge lehet, ha a menedzsmentnek siker�l el�rnie, hogy a tulajdonosok k�nytelenek legyenek a saj�t tulajdonosi strukt�r�jukat nyilv�noss�gra hozni - a Szurgut eset�ben ez nem egy�rtelm�, az orosz c�g ugyanis eddig nem igen k�t�tte m�sok orr�ra, hogy kik is �llnak m�g�tte. Az orosz c�g hangs�lyozza: �rdekelt abban, hogy a Mol �zleti tev�kenys�ge az �sszes r�szv�nyesnek hasznot hajtson, mik�zben hozz� akar j�rulni a Mol folyamatos n�veked�s�hez is. A Szurgut - mint a legnagyobb r�szv�nyes - arra sz�m�t, hogy produkt�v �s hosszan tart� kapcsolatokat alak�that ki a Mol menedzsmentj�vel - hangs�lyozza a weblapon olvashat� k�zlem�ny, amelyet Vlagyimir Bogdanov, a Szurgutnyeftyegaz vez�rigazgat�ja jegyez.","[""Csányi Sándor bankár"",""tőzsde"",""részvény"",""részvénycsere"",""OTP Bank"",""Szurgutnyeftyegaz"",""Mol"",""OMV""]",0
1826,7736,https://magyarnemzet.hu/gazdasag/elmaradnak-a-tozsdei-tarsasagok-aprilisi-kozgyulesei-8012135/,gazdasag,magyarnemzet.hu,,2020. április 16. csütörtök 18:36,Elmaradnak a tőzsdei társaságok áprilisi közgyűlései,"A tőzsdei szabályok szerint a társaságoknak április 30-ig kellene megtartani éves rendes közgyűlésüket, a legtöbb társaság azonban már korábban jelezte, hogy vagy elhalasztja közgyűlését, vagy a részvényesek személyes részvétele helyett az igazgatóság dönt a napirendi pontok szerinti határozati javaslatokról, amelyeket utólag jóváhagyhatnak majd a részvényesek.","A 4iG Nyrt. csütörtökön közölte a Budapesti Értéktőzsde honlapján, hogy nem tart közgyűlést a kialakult járványhelyzet miatt, a társaság igazgatósága a már közzétett előterjesztés szerinti határozatokat tervezi meghozni április 29-én, a közgyűlés eredetileg meghirdetett időpontjában. A Magyar Telekom Nyrt. nem tartotta meg az április 8-ra tervezett közgyűlését, a társaság csütörtökön azt közölte, hogy a közgyűlés közzétett napirendjén szereplő kérdésekben az igazgatóság az április 24-i ülésén fog dönteni. Rába Járműipari Holding Nyrt. sem tartotta meg április 9-re összehívott éves rendes közgyűlését, az új időpont április 30. Az OTP Bank is április 30-ra halasztotta az eredetileg április 17-re összehívott közgyűlését, amelyet akkor tart meg, ha a járványügyi előírások azt lehetővé teszik. A Mol új közgyűlési hirdetményt tett közzé ugyancsak április 30-i dátummal – az eredeti április 16-i időpont helyett – de korábban azt közölte, hogy a koronavírus-járvány kapcsán kialakult rendkívüli helyzet miatt továbbra sem lát lehetőséget arra, hogy az eseményt személyes jelenléttel megtarthassák. A Richter Gedeon Nyrt. sem tart közgyűlést, az eredeti április 28-i időpontban a társaság igazgatósága hozza meg a már közzétett előterjesztés szerinti határozatokat. Az ANY Biztonsági Nyomda Nyrt. is úgy határozott, hogy az április 16-ra hirdetett közgyűlés helyett az igazgatóság dönt a közgyűlés napirendjén szereplő kérdésekben az április 27-én megtartandó ülésén. Elmarad a PannErgy Nyrt. és a CIG Pannónia Életbiztosító Nyrt. április 17-re összehívott közgyűlése, mindkét társaság a rendkívüli helyzet megszűnését követően fogja ismételten meghirdetni a plénumot. Az Appeninn Vagyonkezelő Holding Nyrt. és a Duna House Holding Nyrt. április 17-re összehívott rendes közgyűlése is elmarad, a napirendi pontokban a társaságok igazgatótanácsa fog döntést hozni. Az Alteo Energiaszolgáltató Nyrt. szintén április 17-én tartotta volna közgyűlését, az új időpontot április 30-ra tűzte ki. A Waberer’s is elhalasztotta április 20-ra tervezett éves közgyűlését, a társaság igazgatósága április 30-án hoz döntéseket a közgyűlési hatáskörben. A Masterplast és a Budapesti Ingatlan Hasznosítási és Fejlesztési Nyrt. jelezte, hogy az április 23-ra, illetve április 29-re meghirdetett közgyűlése csak abban az esetben lesz személyes megjelenéssel megtartható, amennyiben a rendezvényeket tiltó rendelkezések abban az időpontban már nem lesznek érvényben. Az Opus Global Nyrt. és az AutoWallis Nyrt. is csak akkor tartja meg az április 30-ra kitűzött éves rendes közgyűlését, ha az érvényben lévő járványügyi előírások erre lehetőséget adnak majd. A Graphisoft Park, amely április 30-ra hívta össze az éves rendes közgyűlését, azt javasolta részvényeseinek, hogy meghatalmazott útján vegyenek részt a közgyűlésen és mindenki ugyanazt a személyt hatalmazza meg, így a meghatalmazott egyszemélyben meg tudja tartani a közgyűlést további egy fő hitelesítő személy jelenlétében.","[""4ig nyrt."",""koronavírus"",""közgyűlés"",""pénzügy"",""tőzsde""]",0
420,5542,https://index.hu/tudomany/2016/09/06/mar_otzinek_is_tele_lehetett_a_hocipoje/,tudomany,index.hu,TEG,2016.09.06. 20:10,Már Ötzinek is tele lehetett a hócipője,"Ötzi korából származó, de nála is régebbi hótalpat találtak az észak-olaszországi Trentino-Alto Adige (Dél-Tirol) tartományban egy gleccseren, közel ahhoz a helyhez, ahol az 5300 éve jégbe fagyott gleccsermúmia előkerült a jégmezőből.","Bolzano megye műemléki hivatalának keddi közleménye szerint a Pfossen-völgyi Alpokban, a Gurgler Eisjoch-gleccseren talált 5800-5700 éves lábbeli a világ eddig ismert legrégibb hótaposója, írja az MTI. A rendkívüli régészeti felfedezést a firenzei Katonai Geográfiai Intézet egy térképésze tette 3134 méteres magasságban, az olasz-osztrák határon végzett topográfiai munka közben. A leletet átadta a bolzanói műemlékvédelmi hivatalnak, amely két radiokarbonos kormeghatározást is végeztetett. Mindkét vizsgálat megállapította, hogy a hótalp a késői újkőkorból, időszámításunk előtt 3800-3700-ból származik.  Szeptember 19-én lesz a 25. évfordulója annak, hogy az Ötz-vögyli Alpokban egy német házaspár, Erika és Helmut Simon szenzációs felfedezést téve 3210 méteres magasságban, az olasz-osztrák határ mentén, a Tisenjoch hegygerincen rábukkant a jégben mumifikálódott újkőkori holttestre. Az újkőkori hótaposót szeptember 12-én mutatják be a sajtónak a bolzanói műemlékvédelmi hivatalban.",,2
1714,7105,https://aktiv.origo.hu/gazdasag/hirek/vilaggazdasag/20040401rekordszinten.html,gazdasag,aktiv.origo.hu,MTI,,Rekordszinten a világ olajfelhasználása,"Soha még annyi olajat nem használt fel a világ, mint az elmúlt évben: tavaly két százalékkal, 3,6 milliárd tonnára emelkedett a felhasznált nyersolaj mennyisége a német olajipari vállalatok szakmai szervezete, a Mineralölwirtschaftsverband jelentése szerint.","Az összes felhasználás mintegy negyede, 895 millió tonna esik az Egyesült Államokra, míg a második helyen - messze lemaradva - Kína áll 263 millió tonnás felhasználással, ami nyolcszázalékos növekedésnek felel meg. Japán a maga 252 millió tonnájával a harmadik helyre szorult vissza. Mindkét ország külön-külön hét százalékkal részesedik a világ összes felhasználásából.","[""árupiac"",""olajipar"",""olajpiac""]",0
1763,7418,https://www.origo.hu/gazdasag/20150721-ukrajna-gazdasag-adossag-csodhelyzet-hitelezoi-megallapodas-templeton-imf.html,gazdasag,www.origo.hu,Investor.hu,2015.07.21. 11:56,Ukrajna kemény harcokat vív ezzel az emberrel,"Válságtanácskozást hívott össze keleti szomszédunk, hogy megegyezésre jusson hitelezőivel. Máskülönben a csőd már pénteken bekövetkezhet.","A háború sújtotta ország vezetése szeretné elkerülni Görögország sorsát, így a kormány minél hamarabb szeretne eredményt látni a tárgyalófelek között. A legutóbbi próbálkozás a megegyezésre még az elmúlt héten történt Washingtonban, amikor újfent nem sikerült Ukrajna 70 milliárd dollárra rúgó adósságterhei körül kialakult vita rendezése – közölte a  CNBC . A Krím félsziget elcsatolása és a Donyeck régióban vívott háború alaposan megtépázta az ország gazdaságát is. Az adósságterhek idén elérik a GDP 100 százalékát. A kijevi vezetés azon fáradozik, hogy az államadósság 40 százalékát – vagyis 15 milliárd dollárt – leírhassa. Ezzel szemben az ország hitelezőinek egy csoportja (9 milliárd dollárnyi adósság fölött rendelkeznek), köztük - a hazánkban is jól ismert – Franklin Templeton eszközkezelő nem hajlandó belemenni az adósságleírásba, maximum csak az adósság restrukturálását, azaz a futamidők meghosszabbítását, illetve a kamatok csökkentését tudná elfogadni. A Templeton egyébként 2012 végén közel 8 milliárd dollárnyi ukrán állampapír fölött rendelkezett, mely 16 százalékát tette ki a teljes ukrán adósságnak, szóval hasonló módon bevállalós volt Michael Hasenstab, a Templeton kötvénymenedzsere, mint ahogy Magyarország esetében is. A Goldman Sachs befektetési bank elemzése szerint a csőd akár júliusban is bekövetkezhet, ha Kijev nem tudja helyt állni egy 120 millió dolláros kötvénylejárat során. Év elején még óriási félelem uralkodott a befektetők körében, ami a kötvényárazásokon is nyomot hagyott, de azóta némi megnyugvást tapasztalni, köszönhetően a piac azon várakozásának, hogy sikerül valamilyen megállapodásra jutni.  A Bank of America Merrill Lynch elemzője szerint a helyzet először inkább romlani fog, és csak azután fogunk javulást tapasztalni, ami Ukrajnát illeti. A szakértő szerint szeptemberben, azaz az utolsó pillanatban létrejöhet a megállapodás, de nem lehet elmenni amellett, hogy még így is emelkedett a csőd valószínűsége.  Ezt a kardinális kérdést leszámítva Ukrajna az összes hitelezői kitételt teljesítette. Keleti szomszédunk többek között kifizette az Oroszországgal szemben fennálló 75 millió dolláros (21 milliárd forint) esedékes kamatfizetési kötelezettségét. Ahogy arról korábban az  Origo  is beszámolt, Ukrajna 2013. december 17-én kötött pénzügyi támogatási megállapodást Oroszországgal, amelynek alapján Moszkva 15 milliárd dollár értékben vásárol ukrán kötvényeket.  Ukrajna múlt csütörtökön a keleti nyitással szemben a nyugatiról szavazott, amelynek első lépése a parlament azon szavazásának eredménye, mely során zöld utat adott annak az öt jogszabályból álló törvénycsomagnak, amelyet a kelet-európai ország külföldi hitelezői szabtak a közeljövőben esedékes 3,2 milliárd dollárnyi kölcsön folyósításának feltételéül – adta hírül az MTI. A határozat eredményeként az ország már a közeljövőben hozzájuthat a nemzetközi hitelezők forrásaihoz, úgy mint a Nemzetközi Valutaalap 1,7 milliárd dollárnyi második hitelrészletéhez, a Világbank egymilliárd dolláros, Japán és Németország 300 millió, illetve 200 millió dolláros kölcsönéhez. Ez a megállapodás kapóra jöhet Kijevnek, hisz az IMF anélkül szabad utat adott a következő hitel lehívásához, hogy az ukrán kormánynak sikerült volna megállapodni a magánhitelezőkkel. A Nemzetközi Valutaalap tavaly sietett Kijev segítségére, amikor az előző elnököt, Viktor Janukovicsot sikerült eltávolítani székéből, illetve amikor egyre jobban fokozódott az orosz-ukrán konfliktus.","[""Ukrajna"",""adósság"",""csőd"",""gazdaság"",""Franklin-expedíció"",""IMF""]",0
332,2255,https://www.origo.hu/tudomany/20151002-venusz-aszteroidak-nasa.html,tudomany,www.origo.hu,Stvorecz Adrián,2015.10.02. 12:19,A Vénuszra vagy újabb aszteroidákra megy a NASA,"Pokoli Vénusz, száguldó aszteroidák – ezen objektumok részletesebb vizsgálata is szerepel a NASA tervei között. Az amerikai űrkutatási hivatal öt lehetséges küldetést választott ki az úgynevezett Discovery-program keretében, a projektek mögött álló kutatócsoportok fejenként hárommillió dollárt kapnak a tervek kidolgozásához.","Két misszió célja kifejezetten az lenne, hogy űrjárművet küldjön a Vénusz tanulmányozására, olvasható a NASA  közleményében . A DAVINCI nevű eszköz a szomszédos égitest sűrű, erősen mérgező légkörében „búvárkodna”, és az atmoszféra kémiai összetevőit vizsgálná, valamint figyelné a felszíni vulkáni aktivitást. A VERITAS szonda a bolygó felszínét térképezné fel magas felbontású képeivel. Egyik sem egyszerű feladat – a planéta felszíni hőmérséklete ugyanis 450 Celsius-fok felett van, a sűrű légkör atmoszferikus nyomása pedig majdnem a százszorosa a földi légnyomásnak. A másik három küldetés aszteroidákat figyelne. A Psyche egy hatalmas objektumot (ami ugyancsak Psyche névre hallgat) látogatna meg, ami abból a szempontból különleges, hogy akárcsak a Föld magja, vasból és nikkelből épül fel. A bolygókutatók jelenleg úgy vélik, a Psyche-aszteroida két kisbolygó ütközéséből született, ami a magjaikon kívül minden mást elpusztított. Egy másik űreszköz, a Lucy a Jupiter  trójai kisbolygóit  kutatná. Ezek jeges és sötét felszínű objektumok, leginkább inaktív üstökösökhöz hasonlíthatók. Az utolsó, eddig nem említett misszió egy űrteleszkóp építését célozza meg. A nagyjából négy éves működésre tervezett NEOCam a Föld mellett figyelné és osztályozná a távoli aszteroidákat, különösen azokat a kisbolygókat, amelyek veszélyesek lehetnek számunkra. A munkaprogramok benyújtása után az Amerikai Űrkutatási Hivatal szakemberei mérlegelni fognak, a döntést várhatóan 2016-ban fogják meghozni. A legjobb egy vagy két koncepció teljes anyagi támogatást (500 millió dollárt) kap a tervek kivitelezéséhez. Ez az összeg nem foglalja magába a felbocsájtással kapcsolatos feladatok finanszírozását, de a NASA várhatóan erről is gondoskodik. A ""nyertesek"" legkorábban 2020-ban indulhatnak céljuk felé. Az 1992-ben elindított Discovery-program már eddig is több sikert elkönyvelhetett – ehhez tartozik többek között a Ceres törpebolygót vizsgáló Dawn-űrszonda és a Naprendszeren kívüli bolygókat fürkésző Kepler-űrtávcső.","[""Vénusz"",""űrszonda"",""aszteroida"",""NASA""]",2
1056,2955,https://www.origo.hu/gazdasag/20150206-simicska-lajos-szerint-a-mediahaboru-nem-a-penzrol-szol.html,gazdasag,www.origo.hu,Lengyel Tibor,2015.02.06. 11:39,Simicska Lajos: a médiaháború nem a pénzről szól,"Az új reklámadó milliárdos terhet róna Simicska Lajos médiaérdekeltségeire, ám az üzletember az Origónak azt mondta, ez a háború mégsem a pénzről, hanem az elvekről szól. Orbán Viktornak szerinte csak a lojális média kell, a kritikai hangút és az ellenségest ezért ellehetetleníti. Ezt viszont ő nem hagyja, háborúzik, bár még nem tudja, melyik fél megy tönkre előbb a harcban.","Simicska Lajos már kiszámolta, hogy az eddigi összeg ötszörösét, milliárdos nagyságrendű reklámadót kellene fizetnie médiaérdekeltségeinek az új tervek szerint, de az üzletember az Origónak azt mondta, ez a harc nem a pénzről, hanem az elvekről szól. Nem az adóteher növekedése zavarja ugyanis a jobboldali médiatulajdonost, hanem a kiszámíthatatlanság. „Mi lesz akkor, ha Orbán Viktor egyszer csak megvakarja a fejét, és kitalálja, hogy a duplájára emeli a kulcsot"" - vetette fel. Úgy vélte, ""Orbán kudarcot vallott az RTL Klubbal szemben a médiaadóval, de ennek beismerése helyett ragaszkodik az ötlethez, és a várt bevételhez, így szétteríti a terhet a médiapiac kisebb szereplői között"". Ám a kormány részéről sem a pénzről szól a dolog - állapította meg, hanem meglátása szerint a magyar médiapiac feletti befolyásszerzésről. Mint mondta, a miniszterelnök három csoportra osztja a médiaszereplőket: a kormányzattal teljes egyetértésben lévőkre, a kritikai hangúakra és az ellenségekre, célja pedig az, hogy ezek közül csak az első kategória maradjon, a többieket ellehetetleníti. „Én ebben nem vagyok partner, ezzel nem értek egyet, mert ez a megközelítés elveim ellen való"" – jelentette ki. Simicska Lajos megerősítette, amit a  Népszavának  is nyilatkozott, miszerint a kormány javaslata totális  médiaháborúhoz  vezet. Azt nem akarta minősíteni, hogy nyilatkozata figyelmeztetés vagy fenyegetés, mindenesetre kitart e mellett, amire egyelőre Orbán Viktor környezetéből vagy a kormány részéről reakciót nem kapott. Az Origo azon kérdésére, hogy ebben a totális háborúban vajon melyik fél megy tönkre előbb, azt válaszolta: ő nem hátrál meg, majd meglátják, ki bírja tovább.","[""Simicska Lajos"",""reklámadó"",""médiaháború""]",0
259,10509,https://magyarnemzet.hu/sport/elutasitottak-a-portugalok-es-a-luxemburgiak-ovasat-6890366/,sport,magyarnemzet.hu,,2019. május 3. péntek 18:22,Elutasították a portugálok és a luxemburgiak óvását,"Az Európai Labdarúgó Szövetség (UEFA) elutasította Portugália és Luxemburg óvását, amelyet azért nyújtottak be, mert az ukrán válogatottban a márciusi Európa-bajnoki selejtezőkön pályára lépett a brazil születésű Junior Moraes.","Az UEFA pénteken közölte, hogy fegyelmi bizottsága a beadvány ellen foglalt állást, így Ukrajna a portugálok ellen szerzett egy (0-0) és a Luxemburg elleni győzelemmel (2-1) begyűjtött három pontját is megtarthatja, amivel vezeti a csoportot. Az óvást arra hivatkozva nyújtotta be a két ország sportági szövetsége, hogy a márciusban honosított Moraes nem élt Ukrajnában megszakítás nélkül öt évet, márpedig a nemzetközi szövetség szabályai szerint csak abban az esetben szerepelhet egy játékos más nemzet színeiben, ha az adott országban legalább ennyi időt él folyamatosan. A 32 éves labdarúgó 2012-től Ukrajnában játszik – korábban a Metalurg Donyeckben és a Dinamo Kijevben szerepelt, jelenleg pedig a Sahtar Donyeckben -, ám 2017 januárjától volt egy rövid kínai kitérője. Az UEFA fegyelmi bizottsága ennek ellenére elutasította az óvást.","[""Eb-selejtező"",""labdarúgás"",""Luxemburg"",""Portugália""]",1
1452,5449,https://www.origo.hu/gazdasag/hirek/20100830-tobb-mint-50-milliard-forintos-veszteseg-az-mkb-banknal.html,gazdasag,www.origo.hu,MTI,2010.08.30. 16:38,Több mint 50 milliárdos veszteség az MKB-nál,Elsősorban a magyar gazdaság rossz helyzete miatt megnövelt céltartalék vitte el az MKB első félévi nyereségét. A bankcsoport a régió más országainak kilátásait is pesszimistán ítéli meg.,"Az MKB bankcsoport 52,4 milliárd forint adózás előtti veszteséget könyvelt el az első félévben, a nemzetközi számviteli szabályok szerinti, konszolidált adatok alapján - jelentette be hétfőn a hitelintézet. Tavaly ugyanebben az időszakban 7,9 milliárd forintos adózás előtti nyereséget ért el a bank. Közleménye szerint borúlátóan ítéli meg a kelet-közép-európai régió gazdasági helyzetét és rövid távú kilátásait, ezért a tervezettet jóval meghaladó céltartalék-képzést tartott indokoltnak az év első felében. Csoportszinten közel 77,5 milliárd forint céltartalékot képzett, 2,6-szorosát a tavalyi első félévinek (29,7 milliárd forint), és 12 százalékkal többet a tavalyi egész évinél (66,42 milliárd forint). A közlemény megállapítja, hogy az utóbbi hónapokban tapasztalt árfolyam-ingatdozás kedvezőtlenül érinti az ügyfelek fizetőképességét, eközben az állami gazdaságélénkítés mozgásterének szűkössége azt vetíti előre, hogy várat magára a tőkebefektetések élénkülése , a munkanélküliségi adatok javulása és a fogyasztás fellendülése. ""Mindez erősen negatív hatást gyakorolhat portfoliónk minőségére, ugyanakkor a bank működése változatlanul stabil, a tőke- és likviditási helyzetet tekintve pedig felülteljesítjük a kötelező jogszabályi előírásokat"" - idézi Erdei Tamást, a bank elnök-vezérigazgatóját.","[""céges jelentés"",""bankszektor"",""MKB  Bank""]",0
1043,2869,https://magyarnemzet.hu/gazdasag/nyerhet-az-infoszektor-a-jarvanyon-8052356/,gazdasag,magyarnemzet.hu,Somogyi Orsolya,2020. április 28. kedd 06:14,Nyerhet az infoszektor a járványon,"Kiélezi az informatikai cégek közti versenyt a járvány miatt kialakult helyzet, és középtávon a piac lassulására kell számítani Pércsi Levente, a Delta-csoport menedzsmentjének tagja szerint. A magyar informatikai vállalat résztulajdonosa arról is beszélt a Magyar Nemzetnek, hogy az otthoni munkavégzésre való átállás okozta roham lecsengett, a távolabbi jövőkép viszont pozitív.","– A járvány hatásai szinte azonnal megmutatkoztak az informatikai szektorban is, hiszen a munkaadóknak alkalmazkodniuk kellett a veszélyhelyzet elrendelése miatt megváltozott körülményekhez – mondta a Magyar Nemzetnek a Delta-csoport résztulajdonosa, menedzsmentjének tagja. Pércsi Levente arról beszélt lapunknak, milyen hatással lehetnek az informatikai piacra a járvány miatt kialakult új szokások. A szakértő kifejtette, hogy márciusban, a járványügyi intézkedések bevezetésekor a munkaadóknak hirtelen kellett reagálniuk az új kihívásokra, amely a megrendelések volumenén is megmutatkozott. Ez nagyon sok feladatot jelentett az IT-szektor cégeinek, hiszen az ügyfeleiknél számos, esetleg korábban halogatott informatikai fejlesztést kellett nagyon rövid idő alatt teljesíteni, a biztonságos távoli elérést nyújtó környezet kialakításától kezdve a hardverfejlesztéseken át a videókonferencia-rendszerek beállításáig. A kezdeti sokk azonban mostanra lecsengett. – Középtávon óvatosnak kell lenniük az IT-cégeknek: a folyamatban lévő beszerzések ugyan még megvalósulnak, viszont az új fejlesztések és a nagyberuházások még nem indultak el. A normál ügymenet is picit lelassult, amihez most a nyári szezonalitás is párosul. A partnercégeknek egyszerűen más területekre, például a rövidtávú túlélésre kell fókuszálniuk, ami érthető is – elemezte a járvány nyomán kialakult piaci helyzetet a cégvezető. Pércsi Levente kiemelte, középtávon ugyanakkor mélyrehatóbb következményekre készül a szektor, mivel várhatóan nagyon sok cég kerül nehéz helyzetbe. A megrendelői oldalon ezért visszaesésre számítanak. A szakértő szerint az IT-szektor hosszú távú kilátásai viszont kifejezetten pozitívak, mert felértékelődik a vállalati digitalizáció fontossága. – A külső környezet drasztikus megváltozása olyan folyamatokat katalizál, amelyekre az informatikai vállalatoknak kész megoldásai vannak. Ilyen például a régóta halogatott széleskörű digitalizáció bevezetése. Véleményem szerint a jelen válságot túlélő vállalkozásoknak nem lehet több indokuk arra, hogy ne valósítsák meg a szükséges IT-fejlesztéseket, hisz most a saját bőrükön érzik azok elmaradásának fájdalmait. Az elektronikus iratkezelésre és ügyvitelre való áttérés értendő ide például, mert mérhető, és közvetlen megtérülést jelent a munkaidő és a felhasznált eszközök költsége az irattárolás és a folyamatok átfutása terén. A digitalizációt magas szinten és hatékonyan végrehajtó cégek, akár egy esetleges újabb változásra is gyorsabban reagálva, minden bizonnyal versenyelőnyt élveznek a jövőben is – indokolt a cégvezető. Pércsi Levente szerint mindez azt is jelenti, hogy a helyzet még inkább kiélezi az informatikai cégek közötti versenyt: gyorsan kiderül, hogy melyik képes jól felhasználható, értékes szolgáltatást nyújtani. Ehhez pedig elengedhetetlen az, hogy maguk a szolgáltatók is magas fokon digitalizált, hatékony környezetben működjenek. Amennyiben tehát szükséges volt, a járvány kezdetekor az IT-vállalatok első lépésként a saját munkafolyamataikat alakították át, ezt követte a termékstruktúrájuk módosítása. A járvány okozta átrendeződés arra is rávilágított a cégvezető szerint, hogy csak azok az informatikai cégek maradnak versenyben, amelyek például a dokumentummenedzsment, az alapvető IT-biztonsági kérdések vagy a biztonságos távmunkavégzéshez képesek XXI. századi megoldásokat kínálni.","[""Delta Csoport"",""fejlesztések"",""informatika"",""IT- szektor"",""Pércsi Levente""]",0
229,9150,https://magyarnemzet.hu/sport/csak-lottek-de-nem-talaltak-4800572/,sport,magyarnemzet.hu,Magyar Nemzet,2019. február 19. kedd 23:20,"Csak lőttek, de nem találtak",A labdarúgó Bajnokok Ligája nyolcaddöntőjében a Liverpool-Bayern München és a Lyon–Barcelona találkozón sem született gól.,"A Bayern München és a Liverpool a klubfutball két gigásza, de keddig csak ötször találkoztak egymással, ráadásul legutóbb tizennyolc éve, így gyors viszontlátásról nem lehetett szó. A házigazda angoloknál a védelemből Virgil van Dijk eltiltás, Joe Gomez és Dejan Lovren sérülés miatt hiányzott, középen a Fabinho, Matip duóra várt a feladat, hogy feltartóztassák Lewandowskiékat, de a Vörösök bíztak benne, hogy inkább a Bayern hátsó alakzatának, Hummelsnek és Sülének lesz majd dolga a Szalah, Firmino, Mané trió ellenében. Jürgen Klopp alakulata igyekezett is becsülettel, de nem tudta feltörni a bajorok védelmét. Mindkét csapat játékosai tüzeltek rendesen, de alig találták el a kaput. A hajrában egy Mané-fejes jelentette a legnagyobb helyzetet, de Neuer hárított, maradt a 0-0. Ma este Atlético Madrid–Juventus és Schalke–Manchester City találkozókat rendeznek. Az Atléticónak figyelemre méltó a hazai mérlege a BL-ben, az egyenes kieséses szakaszban az 1996/97-es idény óta nem kapott ki: tizenkét találkozóból hétszer nyert öt döntetlen mellett. A spanyol bajnokságban legutóbb 1-0-ra győzött a Rayo Vallecano otthonában, a tabellán a második a Barcelona mögött, 24 meccsen 47 pontot szerezve. Ezt azért említjük, mert a Serie A-ban is a 24. fordulón vannak túl, és a Juvének jobban megy: 66 ponttal listavezető, 21 győzelmet és három döntetlent számlál. Mégse verhetetlen, egy hónappal ezelőtt az Olasz Kupa negyeddöntőjében kiverte az Atalanta, a bergamói találkozón 3-0-ra maradtak alul Massimiliano Allegri tanítványai. Múlt pénteken a bajnokságban 3-0-ra verték a Frosinonét, de olasz sajtóértesülések szerint Allegri valószínűleg változtat a legutóbbi kezdőcsapatán. Tartva az Atlético veszélyes kontráitól, kihagyhatja João Cancelót, helyette Mattia De Sciglio vagy Martín Cáceres kezdhet a védelem jobb szélén. Érdekesség, hogy a Madridba viszszatérő Cristiano Ronaldo még a Real játékosaként 31 tétmérkőzésen lépett pályára az Atlético ellen, ezeken a talál- 
kozókon 22 gólt szerzett, többek között eredményes volt a 2014-es BL-döntőben, a 2016-os finálé 11-es párbajában is betalált, a 2017-es elődöntő első felvonásán pedig mesterhármast ért el, tarthatnak tőle a Wanda Metropolitanóban! Nem mellesleg Ronaldo 19 találattal vezeti a Serie A góllövőlistáját. Bár még csak a nyolcaddöntőknél tartunk, az Atlético francia világbajnoka, Antoine Griezmann megjegyezte: pluszmotivációt jelent nekik, hogy az idei BL-döntőt június 1-jén a csapatuk stadionjában rendezik. „Vannak olyan játékosaink, akik már játszottak döntőt a BL-ben, az Európa-ligában vagy vb-n, így megvan az a magabiztosságunk, ami elengedhetetlen a sikerhez az olyan meccseken, mint a szerdai” – tette hozzá Griezmann. BL-nyolcaddöntő, első mérkőzések.  Keddi eredmények: 
Liverpool–Bayern München 0-0, Lyon–Barcelona 0-0. Mai műsor: Atlético Madrid–Juventus 21.00 (tv: M4 Sport), Schalke–Manchester City 21.00 (tv: Spíler 2).","[""barcelona"",""Bayern München"",""BL"",""labdarúgás"",""Liverpool"",""Lyon""]",1
179,7133,https://magyarnemzet.hu/sport/meg-mindig-fuggo-7580615/,sport,magyarnemzet.hu,Szilágyi László,2019. december 12. csütörtök 07:06,Még mindig függő,"Továbbra is próbálunk átvedleni külföldi szurkolóvá, napszaktól és mérkőzéstől függ, éppen melyik válogatott sikerét kell kiszurkolnunk a női kézilabda-világbajnokságon. Szerda délelőtt Hollandia legyőzte a Koreai Köztársaságot, már csak Svédország sikere kellett volna az áhított olimpiai selejtezőn való részvételhez. De egy nap minden nem jöhet össze – a skandinávok botlottak Montenegróval szemben, így pénteken a hetedik helyért játszanak Németország ellen, s ha nyernek, már bonthatjuk is a pezsgőt.","Szűk egy hete, a románok elleni vereség óta tudjuk, hogy az olimpiai selejtezőre ácsingózó válogatottunk sorsa nem a saját kezében van a Japánban zajló világbajnokságon. Nem maradt más választásunk, mint ideiglenesen átváltozni egy-egy ország szurkolójává. Tegnap előbb belehelyezkedtünk egy holland drukker lelkivilágába, és sikeresen kiharcoltuk a győzelmet Dél-Korea ellen. A legutóbbi világbajnokság bronzérmese a rosztovi átlövő, Lois Abbingh és a fradista beálló, Danick Snelder vezérletével elvégezte a feladatot: már a szünetben hét góllal vezetett, a végén 40-33-ra nyert. Hollandia teljesítette a célt, győzelmével biztosan az első hét között végez a vb-n. S ennek jelentősége abban áll, hogy a tavalyi Eb-n a magyar válogatott előtt végzett, tehát nekünk az a jó az olimpiai selejtezőn való részvétel szempontjából, ha a vb-n is menetel. Hollandia megtette a kötelességét. Ugyanezt vártuk Svédországtól, amely a „magyar csoportból” továbbjutott Montenegró elleni győzelmével kaparhatta volna ki a gesztenyét Kim Rasmussen válogatottjának. Az első félidőben úgy tűnt, erre meglesz az esély, már három góllal is vezetett a skandináv csapat, de a korábbi győri szélső, Jovanka Radičević és a Debrecent erősítő Jelena Despotović, de mindenekelőtt az élete formájában, 46 százalékos hatékonysággal védő Katarina Batinović bravúrjai révén csak nem akart leszakadni a montenegrói válogatott, sőt, a szünet után ellépett a svéd csapattól. A hajrában a női kézilabda minden szépsége és szeszélye megmutatkozott a pályán: a még megnyugtatóbb vezetés reményében támadhatott Montenegró, de egy labdaszerzés után az egész pályáról kívánt gólt dobni egyik játékosa. Ez olyannyira rosszul sikerült, hogy a kísérlet nem találta el a kaput. Plusz négy helyett majdnem csupán plusz egy lett pillanatokon belül. De amikor igazán szoros lehetett volna, a svéd ziccert megfogta Batinović, 26-23-ra nyert Montenegró, s ezzel a középdöntős csoport harmadik helyére lépett. Japánban tisztul a kép: kialakult a vb-elődöntő párosítása, Oroszország–Hollandia és Norvégia–Spanyolország mérkőzéseket rendeznek, s eldőlt, hogy a Szerbia elleni döntetlenjének köszönhetően a csoportban csak az ötödik helyen végzett Dánia nem lesz jövőre olimpiai szereplő. De minket jobban izgat, hogy mire megy egymással Svédország és Németország holnap a hetedik helyért. Van egy kis bökkenő: Svédország a tavalyi Eb-hatodik helyének köszönhetően már biztosan részt vesz az olimpiai selejtezőn, Németországnak viszont a holnapi az utolsó esélye, hogy biztosítsa a helyét a kvalifikációs tornán. Nem marad más hátra, mint bízni a messze földön híres skandináv sportszerűségben.","[""kézilabda"",""németország"",""svédország""]",1
1668,6770,https://magyarnemzet.hu/gazdasag/tavhovel-a-klimacelokert-7542950/,gazdasag,magyarnemzet.hu,Somogyi Orsolya,2019. november 30. szombat 15:48,Távhővel a klímacélokért,"Évente 200-250 millió köbméter fosszilis, túlnyomórészt importból származó energiahordozót váltana ki biomasszával, valamint a hő- és a geotermikus energia felhasználásával az innovációs tárca és a távhőszolgáltatók szövetsége. Új kormányrendelet is segíti a kedvező fűtési mód terjedését.","A napokban újította meg együttműködési megállapodását az innovációs tárca és a Magyar Távhőszolgáltatók Szakmai Szövetsége (Matászsz), amelynek jegyében a megfizethető, környezetbarát távhő piaci térnyerését kívánják elősegíteni – jelentette be Kaderják Péter. Az energiaügyekért és klímapolitikáért felelős államtitkár jelezte: a célkitűzések összhangban vannak az Innová­ciós és Technológiai Minisztérium (ITM) klímapolitikai céljaival. A távhőtermelésben a földgáz jelenlegi hetven százalék feletti felhasználási arányát ötven százalék alattira csökkentenék. Így évente 200-250 millió köbméter fosszilis, túlnyomórészt importból származó energiahordozót váltanának ki helyben rendelkezésre álló erőforrásokkal: biomasszával, valamint a környezeti hő- és a geotermikus energia felhasználásával. – Ez hozzájárul a települések levegőminőségének javításához és új munkahelyek létrejöttéhez is – mutatott rá az államtitkár. A tárca és a szövetség közti együttműködés szorosabbra fűzésének már három eredménye van. – A kormány a közelmúltban módosította az épületek energetikai jellemzőinek meghatározásáról szóló kormányrendeletet, így elhárult az akadály a távhőszolgáltatás térnyerése elől. Ezzel a távhő méltányos versenyhelyzetbe kerül azokkal a megújulóenergia-technológiákkal, amelyek az újonnan kivitelezendő épületek fűtésellátásának kiszolgálásához szükségesek lesznek, megfelelve a 2021. ja­nuár 1-jétől betartandó európai uniós előírásoknak – közölte Kaderják Péter. Az e dátum után épülő házak energiaellátásának egy részét megújuló forrásból kell fedezni, de eddig a szabályozás nem tette lehetővé, hogy a vételezett hő megújuló százalékát zöldként könyvelhessék el. Kétmilliárd forint keretösszegű pályázat is indult az együttműködésben – idézte fel az államtitkár –, amelyre lakásszövetkezetek és társasházak jelentkezhetnek. Az elnyert összegből a távhővel felszerelt lakóközösségek szabályozhatóvá tehetik a radiátoraikat és okosmérési rendszereket telepíthetnek. A mintegy 650 ezer távfűtéses lakás közül ugyanis nagyjából 200 ezerben még most sem szabályozhatók a fűtőtestek, ami jelentős energiapazarlással jár. Mivel uniós előírás szerint rövidesen kötelező lesz jelezni a távhőszolgáltatás környezetre gyakorolt hatását, a tárca és a szövetség általánossá tenné a távhőökocímke használatát. A háztartási gépeken és elektronikai termékeken megtalálható, energetikai jellemzőket jelző matricákhoz hasonló címkéről leolvasható a szolgáltatás energiahatékonysági mutatója, a felhasznált megújuló energia aránya és a szolgáltatás szén-dioxid-intenzitása. Az ökocímkét a Matászsz tagvállalatai már évek óta alkalmazzák, és megfelel az uniós irányelvben lefektetett elvárásoknak is. – A távhő 1880 óta íródó története alatt mindvégig tudtuk, hogy biztonságos és kényelmes, de ma már ennél lényegesen több: klímapolitikai eszköz, ezenfelül pedig Magyarországon megfizethető, ami lényeges szempont a lakosság hőellátását illetően – jelentette ki Orbán Tibor, a Matászsz elnöke. Szerinte a rendelet módosítása biztosítja azt is, hogy a távhőszektor a jövőben az országos levegőterhelés-csökkentési programban, valamint a nemzeti energia- és klímatervben kitűzött célokat is szolgálja.","[""ITM"",""Kaderják Péter"",""Magyar Távhőszolgáltatók Szakmai Szövetsége"",""Orbán Tibor"",""távhő""]",0
69,3052,https://magyarnemzet.hu/sport/festmenykiallitas-nyilt-a-tavalyi-budapesti-birkozo-vb-rol-6614093/,sport,magyarnemzet.hu,,2019. április 5. péntek 19:34,Festménykiállítás nyílt a tavalyi budapesti birkózó vb-ről,A Magyar Birkózó Szövetség (MBSZ) és a Kozma István Magyar Birkózó Akadémia szervezésében a budapesti Ari Kupsus Galériában megnyílt Adorján Attila festőművész „Ez a birkózás! – Tizenkét felejthetetlen pillanat a budapesti birkózó-világbajnokság történetéből” című kiállítása.,"Az eseményen részt vett Nenad Lalovic, a Nemzetközi Birkózó Szövetség (UWW) elnöke, aki újfent kijelentette: a 2018-as volt minden idők legjobb birkózó-vb-je, többek között azért, mert ilyen „utóhatása” is van, mint ez a kiállítás és az ahhoz kapcsolódó album. Németh Szilárd, az MBSZ elnöke üdvözölte a sport és a művészet találkozását, megköszönte a vb-szervezők munkáját, s örömmel jelentette ki, hogy a vb óta háromszáz gyermekkel több birkózik, mint előtte. Kiemelte a festményeken szereplő magyar kiválóságokat (Barka Emese, Németh Zsanett, Sastin Marianna, Bácsi Péter, Lőrincz Tamás, Korpási Bálint, Kiss Balázs), akik szintén megtisztelték jelenlétükkel a megnyitót. Adorján Attila festőművész elmondta, nagy hatással volt rá a vb, s köszönetet mondott azoknak a fotósoknak, akiknek tizenkét nagyszerű fényképe alapján a festményeket elkészítette. A tizenkét képet a jelenleg épülő Kozma István Magyar Birkózó Akadémia épületében állítják majd ki.","[""birkózás"",""Birkózó-vb"",""festmény"",""festménykiállítás"",""kiállítás"",""Magyarország""]",1
1159,3611,https://www.origo.hu/gazdasag/hirek/vallalatihirek/20040407felszamoljak.html,gazdasag,www.origo.hu,[origo],,Felszámolják a Baumagot,"Nem nyújtott be határidőre fellebbezést a Baumag Stratégiai Fejlesztő Szövetkezet az ellene kezdeményezett felszámolás kapcsán, így az illetékes bíróság minden bizonnyal napokon belül jogerősen is kihirdeti a 40 milliárd forint tartozást felhalmozó ingatlanszövetkezet felszámolását - írja a Népszabadság.","A jogerőre emelkedést követően a cég vezetését a kijelölt felszámoló, a Mátraholding Rt. munkatársa veszi át. Egy ilyen eljárás során számba veszik az érintett cég vagyonát, azt elárverezik, és a bevételből meghatározott rend szerint kifizetik azokat, akiknek a cég tartozott. Az új vezető, a Népszabadság tudomása szerint, első körben majd csak a Stratégiai Fejlesztő Szövetkezet ügyeibe láthat bele. Ez viszont kevés, hiszen az eddigi információk szerint ezen a cégen csupán ""átfolytak"" azok a milliárdok, amelyeket a magas hozamígéretekben bízó 18 ezer befektető befizetett. Az összegek a Baumag Vagyonkezelő Szövetkezethez, illetve a csoport és Balázs László elnök egyéb érdekkörei felé vándoroltak. A pénzből ténylegesen indultak ingatlan- és egyéb beruházások, de ezek mai tényleges értéke nem ismert. Mivel rendőrségi vizsgálat is folyik a pénzek útját illetően, elképzelhető, hogy bűncselekmény nyomaira bukkannak. A lap úgy tudja, a felszámoló csak ebben az esetben vehetné át a teljes vagyon feletti irányítást. Az elnök március eleji üzenetében azt közölte, hogy megkezdték a szövetkezet bizonyos vagyonelemeinek kiárusítását, amiért cserébe jórészt a pórul járt tagok üzletrészeit várják, a károkat csökkentendő. Ennek némileg ellentmondani látszik, hogy a tapasztalatok szerint eddig nyomtatásban csak egy alkalommal jelent meg néhány kisebb hirdetés, ráadásul az ott megadott telefonszámok nem is élnek.","[""devizapiac"",""felszámolás"",""bíróság"",""Baumag"",""Népszabadság"",""Baumag Stratégiai Fejlesztő Szövetkezet""]",0
402,5002,https://index.hu/tudomany/kornyezet/2009/10/01/madarkor_tizedelte_a_t-rexeket/,tudomany,index.hu,Független Hírügynökség,2009.10.01. 13:20,Madárkór tizedelte a T-rexeket,"A Tyrannosaurus rex és néhány közeli rokona olyan betegségben szenvedett, amely halálos is lehetett, mutatták ki amerikai és ausztrál tudósok. Ez a betegség a trichomonosis, amelyet ma is hordoznak a galambok.","A Tryannosaurus rex néhány múzeumban őrzött híres egyedénél láthatók az alsó állkapocscsontban azok a kis lyukak, amelyek a trichomonosis klasszikus velejárói. Ezek a lyukak pontosan ugyanazon a helyen fordulnak elő, mint a trichomonosisban szenvedő modern madaraknál. „Egyezik a lyukak alakja, és az is, ahogyan behatolnak a környező csontba”  - mondja Ewan Wolff, a Wisconsin-Madisoni Egyetem paleontológusa, aki közreműködött a kutatásban. Wolffék tanulmánya a PLoS ONE tudományos folyóirat legújabb számában jelent meg. Ma a trichomonosis parazitát főként a galambok hordozzák magukban, de ők maguk általában immúnisak rá. Viszont megfertőződhetnek ragadozó madarak, ha fertőzött galambból esznek. Az őslénytankutatók korábban azt gondolták a Tyrannosaurus rex állcsontjában lévő lyukakról, hogy azokat fogszuvasodás vagy bakteriális fertőzés okozta, de most a tudósok megállapították, hogy a lyukak elhelyezkedése és jellemzője trichomonosisszerű betegségre utal. Valószínű, hogy ez a betegség nagyon gyakori volt a T-rexeknél, és akár halállal is végződhetett. A súlyosabb fertőzés később az állkapocs környékén és a torokban elváltozásokhoz vezetett. A betegség későbbi fázisában az állat képtelen volt nyelni, és egy idő múlva éhen pusztult. A kutatók nem találtak más dinoszauruszokat, amelyeknél előfordult ugyanez a betegség, ezért feltételezik, hogy a tyrannosaurusok egymást fertőzték harapással vagy kannibalizmus útján.",,2
254,10236,https://magyarnemzet.hu/sport/szazszazalekos-merleggel-jutott-tovabb-a-magyar-futsalvalogatott-7734620/,sport,magyarnemzet.hu,,2020. február 1. szombat 23:00,Százszázalékos mérleggel jutott tovább a magyar futsalválogatott,"A magyar futsalválogatott 4-1-re legyőzte a házigazda litván csapatot, így százszázalékos mérleggel jutott tovább a Jonavában rendezett Európa-bajnoki selejtezőtornáról.","Turzó József szövetségi kapitány együttesében a szombati harmadik találkozón a csapatkapitány Dróth Zoltán duplázott. A kvalifikáció következő körére – amelyet még a mostani csoportok második és harmadik helyezettjeinek pótselejtezője előz meg – jövő év elején kerül sor. A 16 csapatos kontinensviadalt 2022-ben, Hollandiában rendezik. Futsal Eb-selejtező, 3. forduló: 
Magyarország-Litvánia 4-1 (3-1) 
a magyar gólszerzők: Dávid (1.), Dróth (7., 14.), Rábl (30.)","[""Futsal"",""magyar válogatott"",""továbbjutás""]",1
2251,10619,https://magyarnemzet.hu/gazdasag/dupla-juttatas-jar-a-kozmunkasoknak-6412313/,gazdasag,magyarnemzet.hu,Nagy Kristóf,2019. április 1. hétfő 11:32,Dupla juttatás jár a közmunkásoknak,"Jelentős keresetkiegészítés jár annak a mintegy 110 ezer közmunkásnak, aki még a közfoglalkoztatotti szerződés megszűnése előtt helyezkedik el a versenyszférában — hangsúlyozta a Magyar Nemzetnek Bodó Sándor, a Pénzügyminisztérium foglalkoztatáspoliti­káért és vállalati kapcsolatokért felelős államtitkára. Kiemelte: a versenyszférában elhelyezkedőknek a munkabérükön felül havi nettó 45 600 forint juttatás jár; az összeg a korábbihoz képest a duplájára emelkedett.","– Mától még inkább megéri igényelnie a mintegy 110 ezer közfoglalkoztatottnak az elhelyezkedési juttatást a Közfoglalkoztatásból a versenyszférába elnevezésű program keretében – hangsúlyozta a Magyar Nemzetnek Bodó Sándor. A Pénzügyminisztérium foglalkoztatáspolitikáért és vállalati kapcsolatokért felelős államtitkára kiemelte: a szerződések átlagosan nyolc hónaposak, ami azt jelenti, hogy a maradék hét hónapban a munkabéren felül nettó 320 ezer forintban részesülhetnek a közmunkások. Az egyéves szerződések esetén mindez félmillió forint pluszjuttatást is jelenthet évente. A pluszpénz tehát még inkább motiválhatja a közfoglalkoztatottakat, hogy az elsődleges munkaerőpiacon, jóval magasabb bérezéssel találják meg számításaikat. Bodó Sándor kiemelte: a program célja, hogy a kellő motivációjú, szakképzettségű, munkára kész és képes személyek ne a közfoglalkoztatásban vegyenek részt, hanem a versenyszférában helyezkedjenek el, ezzel is elősegítve a teljes foglalkoztatás elérését. A részletekkel kapcsolatban elmondta, hogy egy minimálbéres munkavállaló – gyermekszámtól függően – nettó 145 ezer forintot is megkereshet havonta, ha még nem járt le a közfoglalkoztatotti szerződése, ám annak megszűnte előtt talált munkát a versenyszektorban. Az államtitkár a programmal kapcsolatban arra emlékeztetett, hogy a korábbihoz képest a duplájára, 45 600 forintra nőtt az összeg. Az a közmunkás igényelheti a nettó 45 600 forintos juttatást, aki legalább harminc nap közfoglalkoztatotti jogviszony után sikeresen helyezkedik el a versenyszférában. Az összeg a munkabérén felül jár. Bodó Sándor kiemelte, a kormány célja, hogy minél több közfoglalkoztatott helyezkedjen el a versenyszférában, amivel a magas vállalati munkaerő-keresletet érdemben mérsékelhetné. – A támogatásra a mezőgazdasági idénymunkások is jogosultak, nekik kétezer forint pluszjuttatás jár naponta. Az elhelyezkedési juttatást eddig 14 ezer fő vette igénybe, a program időközben kibővült, így már munkaerőpiaci szolgáltatásokat, többek közt pszichológiai, álláskeresési tanácsadást, munkatanácsadást is biztosítunk – részletezte az államtitkár. Tavaly csoportos tanácsadáson több mint 59 ezer fő, míg egyéni tanácsadáson közel 68 ezer fő vett részt. Az intézkedéseknek ­köszönhetően 2016 óta több mint százezer fővel csökkent a közfoglalkoztatottak száma. A még hatékonyabb kiközvetítés érdekében külön programot indított a Pénzügyminisztérium Kelet-Magyarországon, amit már hat megyére kiterjesztettek. A foglalkoztatási osztályok átalakításával, hatékonyabbá tételével járó program célja az álláskeresők és a közfoglalkoztatottak elsődleges munkaerőpiaci visszatérésének elősegítése. Az érintett megyékben a közfoglalkoztatottak és a munkanélküliek a korábbiak­hoz képest így lényegesen nagyobb eséllyel tudnak majd a munkaerőpiacon elhelyezkedni – hangsúlyozta Bodó Sándor.","[""elhelyezkedés"",""juttatások"",""Kormány"",""közfoglalkoztatottak"",""munkaerőpiac"",""támogatás""]",0
464,6958,https://www.origo.hu/tudomany/20040818anevek.html,tudomany,www.origo.hu,[origo],2004.08.18. 14:26,A vonzó nevek trükkje,"Nem csak a külső és a kisugárzás, a név is komoly szerepet játszik abban, mennyire vagyunk vonzóak - állítja Amy Perfors, a Massachusetts Institute of Technology kutatója.","A kutatónő 24 fényképet töltött fel egy népszerű amerikai internetoldalra. Az oldal látogatói 1-től 10-ig terjedő skálán szavazhattak, mennyire tartják vonzónak az egyes képeken látható személyeket. Valamennyi arcképen egy keresztnév is szerepelt. Ugyanezeket a képeket később más nevekkel egy másik - szintén sokat látogatott - oldalra is feltöltötte.  Az egyes arcképekre leadott szavazatok összehasonlításakor arra a következtetésre jutott, hogy a nevek megváltoztatásával az egyes képen látható személyek megítélt attraktivitása is változott. A rövid, magas, vagyis az ""e"" és ""i"" magánhangzókat tartalmazó nevű férfiakat a szavazók vonzóbbnak találták, mint a kerekebb, mélyebb nevűeket. Nőknél viszont éppen ennek fordítottja figyelhető meg. Perfors szerint a keresztnevek hangzása tudatalattinkra hat. Lehetséges magyarázat Férfinevek esetén az összefüggés Perfors szerint a következőképpen magyarázható. A magas magánhangzók egy névnek gyengédebb és gondoskodóbb hangzást kölcsönöznek, mint a mélyebb hangzásúak. Előbbiek inkább egy családszerető, utóbbiak pedig egy erős, azonban kalandvágyó és ösztönszerű férfi képét sugallják. Mivel a partnert kereső nő egy megbízható családfenntartó férfira, mintsem az ""ösztönlény"", extrém férfias szeretőre vágyik, a szavazáskor is ezen ""megfontolás"" alapján adott magasabb pontszámot.  Ne feledkezzünk meg azonban arról, hogy nincsen olyan név, amely a hiányzó vonzalmat pótolhatná. A kutatásról a  Nature online kiadása  számol be. Cseh Júlia","[""Júlia"",""trükk"",""Massachusetts Institute of Technology""]",2
96,4187,https://magyarnemzet.hu/sport/marton-anita-otodik-lett-sulylokesben-az-atletikai-vb-n-7367081/,sport,magyarnemzet.hu,,2019. október 3. csütörtök 23:24,Márton Anita ötödik lett súlylökésben az atlétikai vb-n,"A súlylökő Márton Anita 18,86 méterrel ötödik helyen végzett csütörtökön a dohai atlétikai világbajnokságon.","A sportág első magyar világbajnoka tavalyi sérülése után a márciusi fedettpályás Európa-bajnokságon tért vissza, ahol bronzérmet szerzett. Ezután azonban nem úgy alakult a szezonja, ahogy tervezte – bár az olimpiai szintet megdobta -, adós maradt a jó eredményekkel a Gyémánt Ligában is. Szeptemberben viszont már újra 18 méter fölé jutott, majd az Európa-Egyesült Államok viadalon idei legjobbjával, 18,95 méterrel harmadik lett. Ezzel a világranglista tizedik helyére került. Dohában a 18,40 méteres selejtezőszintet második kísérletre teljesítette (18,44 m), s kilencedik helyen lett finalista. A csütörtöki döntőben Márton Anita a nyolcadik dobó volt, de várnia kellett, mert éppen amikor sorra került, megtartották a 110 méter gát eredményhirdetését. A békéscsabai versenyzőt ez nem zavarta meg, 18,75 méterrel kezdett. Az első sorozat után a harmadik helyen állt a címvédő kínai Gong Li-csiao (19,07 m) és a jamaicai Danniel Thomas-Dodd (18,97 m) mögött. Az olimpiai bronzérmes magyar atléta másodikra 18,41-et ért el, előtte Gong 19,42-re, Thomas-Dodd pedig 19,07-re javított, utolsó dobóként pedig a 2015-ös világbajnok német Christina Schwanitz 18,87-tel megelőzte. Márton Anita 18,37-tel folytatta, viszont ebben a körben visszacsúszott a hatodik helyre, mert a fehérorosz Aljona Dubickaja (18,86 m) és az amerikai Maggie Ewen (18,79 m) is túldobta. A harmadik körtől a legjobb nyolc folytathatta, búcsúzott többek között az olimpiai bajnok amerikai Michelle Carter és az Európa-bajnok lengyel Paulina Guba. Innentől fordított sorrendben léphettek dobókörbe a súlylökők, azaz az éllovas kísérletezhetett utoljára. A magyar versenyző 18,28-ig repítette a négykilós súlygolyót negyedikre, így maradt hatodik. Ewen 18,19-gyel feljött harmadiknak, Gong 19,55-tel megerősítette vezető helyét. Az utolsó sorozatot Márton Anita – ötödikre 18,18 m jött – a hetedik helyről várhatta, mivel az amerikai Chase Ealey 18,82-vel elé került. Schwanitz 19,17-tel a harmadik helyre lépett előre. „Nagyon erős vagy, meg tudod csinálni” – hangzott a bíztatás Eperjesi László edzőtől. A 2017-es vb-n ezüstérmes Márton Anita javított is, 18,86 méterrel az ötödik helyen végzett. „Szerettem volna jobbat, szoros volt ez a döntő. Jól kezdtem, bíztam benne, hogy ebből kijön egy 19 méter fölötti eredmény, de nem” – nyilatkozott Márton Anita, aki azt hangsúlyozta, örül neki, hogy utolsóra tudott javítani, ugyanakkor úgy érzi, elérhető volt az érem. „Ötödik vagyok a világbajnokságon, nem lehetek elégedetlen, de volt benne lehetőség, hiányzott egy kiugró eredmény” – mondta a 30 éves dobó, aki hozzátette, innen kell tovább építkezni, mert jövőre olimpia lesz. Az élen a sorrend nem változott, Gong megvédte címét. Eredmények: női súlylökés, világbajnok: Li-csiao Gong (Kína) 19,55 m 
2. Danniel Thomas-Dodd (Jamaica) 19,47 
3. Chirstina Schwanitz (Németország) 19,17 
…5. Márton Anita 18,86","[""atlétikai vb"",""atlétikai világbajnokság"",""Doha"",""Márton Anita"",""női súlylökés""]",1
1779,7490,https://magyarnemzet.hu/gazdasag/vissza-az-erdobe-a-malnasokat-8269299/,gazdasag,magyarnemzet.hu,Köpöncei Csilla,2020. június 20. szombat 08:41,Vissza az erdőbe a málnásokat! – Számos előnnyel járna,"Bár az elmúlt években sokan már lemondtak a megváltozott hazai klimatikus viszonyokat egyre nehezebben tűrő bogyós gyümölcsök termesztéséről, egy új megoldás azonban ismét életet lehelhet a málna- vagy a szederültetvényekbe. Az agrárkutatási és innovációs központ kutatói olyan agrárerdészeti megoldással kísérleteznek, amely nemcsak az erős napsugárzás hatásaitól védi meg a növényeket, hanem a gazdák pénztárcáját sem terheli meg, ráadásul környezetvédelmi szempontból is számos előnnyel jár.","Eltűnőben vannak a bogyós gyümölcsök a hazai palettáról. Az elmúlt évtizedekben megváltozott időjárás, az egyre forróbb nyarak miatt számos faj termesztésével már nem éri meg foglalkozniuk a gazdálkodóknak. A hőhullámokat a feketeribizli, a málna és a szeder is egyre nehezebben viseli. Bár néhány ültetvényen még ma is folyik termesztés, a pia­cokra azonban innen csak elenyésző mennyiségű gyümölcs kerül. A statisztikák szerint hozzávetőlegesen kétszáz hektár málnaültetvény van Magyarországon, ténylegesen azonban ebből már csak száz hektáron folyik termesztés. Még nincs veszve a szederszüret Egyelőre tényleg úgy tűnik, hogy leáldozóban van a hazai bogyósgyümölcs-termesztés, a kutatók jelenleg is nagy erőkkel dolgoznak azon, hogy a klimatikus viszonyok változása ellenére továbbra is megteremjen hazánkban például a málna és a szeder. A Nemzeti Agrárkutatási és Innovációs Központ (NAIK) néhány éve indított programot e témában, a kezdeményezéshez pedig azóta több partnerintézmény is csatlakozott. – 2016-ban árnyékolóhálók alatt kezdtük el a klímakísérleteket, amit később agrárerdészeti rendszerekkel egészítettünk ki. A gyakorlatban ez azt jelenti, hogy a központ fertődi állomásán – ahol az egész kísérlet zajlik – nyárfák alatt vizsgálnak különböző bogyós fajokat, fajtákat – tudtuk meg a NAIK-tól. A legnagyobb problémát a málna esetén a napégés, valamint a tápanyagfelvételi zavarok okozta rossz gyümölcsminőség, a magas talajhőmérsékletből eredő gyenge sarjképződési hajlam és sarjnövekedés jelenti. A ribiszkénél a napégés mellett a zöldbogyóhullásra, a rossz termékenyülésre, a termőrügy-differenciálódási és mélynyugalmi zavarok okozta terméskiesésre keresik a választ a kutatók. Ezen problémákra – a nemesítés mellett – a megfelelő árnyékolás jelenthet megoldást a szakemberek szerint. A bogyós gyümölcsök eredeti termőhelye ugyanis az erdőben volt, a félárnyékos helyhez szokott növények pedig nagyon érzékenyek a közvetlen, erős napfényre. Sok esetben UV-sugárzás okozta égés tapasztalható, ami kedvezőtlenül befolyásolja a hozamot, az ültetvények kondícióját, a jövedelmezőséget. Olcsó, környezetbarát megoldások kellenek A gazdálkodók különböző árnyékolórendszerekkel igyekeztek kivédeni az erős napsugárzást, ezek a megoldások azonban igencsak költségesnek bizonyultak, ráadásul számos esetben a viharos szél megrongálta a fémszerkezetből és árnyékolóhálókból álló berendezéseket. – Az agrárerdészet ezzel szemben olcsó és környezetbarát megoldást kínál a problémára, hiszen lényegében visszaviszi az erdőbe a bogyós gyümölcsöket, az optimális élőhelyet olcsón és környezetbarát módon biztosítja a növényeknek – mutatott rá kérdésünkre a kutatóközpont. Ennek a megoldásnak további nagy előnye lehet, hogy az agrárerdészeti rendszerek jobb szén-dioxid-megkötést eredményeznek, ami a jövőben a támogatások igénylésekor komoly előnyt biztosíthat a gazdálkodóknak. A kísérlet kialakítása, a tesztelés 2017 tavaszán kezdődött el, valójában azonban csak idén vette kezdetét a munka. Az állomány támrendszerét tavasszal készítették el, a nyárfák fejlettsége, árnyékoló funkciója is kezd megmutatkozni, így jövőre már a tényleges mérések is elkezdődhetnek. A kísérlet összesen egy hektár területen folyik, alapját pedig a hálózatba ültetett nyárfák adják. A NAIK szerint az árnyékolás mellett a nemesítésben is komoly lehetőségek rejlenek. A kutatók olyan fajtákat, esetenként alapfajokat visznek be a keresztezésekbe, amelyek genetikai változatosságuk révén a klimatikus stresszt is tompíthatják. A málna esetében a szakemberek már eljutottak egy ígéretes hibridhez, amelyet jó szárazság-, hő- és hidegtűrő képességű fajták keresztezésével hoztak létre. A ribiszkénél a közép-európai klímához legjobban alkalmazkodó fajták és az északi régió kiváló minőségű egyedei tűnnek a legjobb nemesítési alapnak. A bodzánál a fajtabővítés a cél, ezért 51 hibrid bevonásával kialakítottak egy összehasonlító kísérletet. A szedernél a koraiság kiemelése mellett a legfontosabb feladat egy új kártevő elleni védekezőképesség kialakítása. Forradalmi eljárások a vetőmagkezelésben Vegyszermentes zöldségtermesztési megoldásokat dolgozott ki a budapesti székhelyű Zöldségmag Kft. Az új eljárás forradalmasíthatja a vetőmagkezelést. A készítmény organikus alapú, semmilyen vegyszert nem tartalmaz és a kezelés közben, illetve végeztével nem kell utólag szárítani a vetőmagokat. Krajcsovszki László, a cég ügyvezetője a távirati irodának elmondta: ezen a területen is egyre nagyobb az igény az alternatív megoldások iránt, és a termesztők is egyre inkább az ökológiai-környezetbarát szemléletmód felé fordulnak. A csaknem 535 millió forintos beruházáshoz a Gazdaságfejlesztési és innová­ciós operatív programon keresztül 294 millió forint támogatást nyert el a fővárosi vállalkozás.","[""agrárerdészet"",""árnyékolás"",""bogyós gyümölcsök"",""klíma"",""kutatás"",""málna"",""megoldások"",""NAIK"",""nemesítés"",""Nemzeti Agrárkutatási és Innovációs Központ (NAIK)"",""ribiszke"",""szeder"",""termesztés""]",0
1403,5178,https://www.origo.hu/gazdasag/20191107-a-magyar-telekom-nyrt-csoport-adozott-eredmenye-eves-osszehasonlitasban-nott.html,gazdasag,www.origo.hu,Origo,2019.11.07. 11:22,Nőtt a Telekom nyeresége és bevétele,"A Magyar Telekom Nyrt. csoport adózott eredménye éves összehasonlításban 8,2 százalékkal 14,5 milliárd forintra nőtt, árbevétele 0,6 százalékkal 164,6 milliárd forintra emelkedett az idén a harmadik negyedévben – közölte a társaság a Budapesti Értéktőzsde (BÉT) honlapján, a nemzetközi pénzügyi beszámolási standardok (IFRS) alapján készült gyorsjelentésében.","Az elemzők a bevétel és a nyereség növekedésére számítottak, valamivel több mint három százalékos (165,8 milliárd forint) bevételnövekedést és 13,5 százalékos (15,2 milliárd forint) adózotteredmény-bővülést vártak. Idén az első kilenc hónapban a csoport szintű árbevétel 0,5 százalékkal 484 milliárd forintra nőtt, az adózott nyereség pedig 18,6 százalékkal 31,5 milliárd forintra. A társaság közleménye idézi Rékasi Tibor vezérigazgatót, aki elmondta: az év első kilenc hónapjában fő üzleti tevékenységekben folytatódott a pozitív tendencia annak is köszönhetően, hogy megőrizték versenyelőnyüket.  A negyedéves bevétel növekedése annak köszönhető, hogy Magyarországon és Észak-Macedóniában is növekedtek a mobil adatbevételek, ami nagyrészt ellensúlyozta a hangalapú bevételek és a magyarországi készülékértékesítési bevételek csökkenését.  A vezetékes bevételek 2019 harmadik negyedévében éves összehasonlításban 4,1 százalékkal 52,3 milliárd forintra, 2019 első kilenc hónapjában pedig 3,1 százalékkal 157,7 milliárd forintra nőttek. A növekedés hátterében a TV-, a szélessávú kiskereskedelmi szolgáltatási bevételek, valamint a készülékértékesítési bevételek emelkedése áll. A rendszerintegrációs (RI) és IT bevételek 2019 harmadik negyedévében 5,4 százalékkal, 22,2 milliárd forintra csökkentek éves összehasonlításban, a magyarországi közszféra számára teljesített megrendelésekből származó bevételek mérséklődése következtében. Észak-Macedóniában az RI/IT bevételek csökkenését a megrendelések szezonalitásának különbsége okozta. Az RI/IT bevételek 2019 első kilenc hónapjában, éves összehasonlításban, 13,7 százalékkal mérséklődtek, ami az oktatási szféra számára a 2018 második negyedévében jelentős mennyiségű személyi számítógép leszállításából származó bevételek hiányát is tükrözi. A közvetlen költségek éves összehasonlításban 1,2 százalékkal, 69,3 milliárd forintra zsugorodtak 2019 harmadik negyedévében, amit a követelések értékvesztésének a leírási kulcsok változása miatti egyszeri csökkenése okozott.  2019 első kilenc hónapjában a közvetlen költségek nagyjából változatlanul alakultak az előző év azonos időszakához hasonlítva, mivel az RI/IT szolgáltatásokkal kapcsolatos ráfordítások jelentős csökkenése ellensúlyozta az egyéb közvetlen költségek emelkedését. Az idei évre a Telekom publikus célkitűzései változatlanok: a bevételek enyhe csökkenésére számítanak, az EBITDA eredményben pedig 1-2 százalékos növekedésre.  A 2019-es év eredménye után az előrejelzés szerint részvényenként 27 forint osztalékot fizetnek, a 2018-as 25 forint után.  A Capex költés (beruházás tárgyi eszközökbe és immateriális javakba) a spektrum licenszdíjak nélkül a 2018-ashoz hasonlóan 92 milliárd forint lesz idén a jelentés szerint. Rékasi Tibor vezérigazgató közlése szerint az eddig elért teljesítménnyel jó úton haladnak a 2019-re kitűzött céljaik teljesítése felé.  Az új hálózatépítéseknek, valamint a kábelhálózat fejlesztésének köszönhetően már több mint 1,7 millió elérési ponton tudják biztosítani a gigabit képességű internetkapcsolatot, emellett megújították mobil és vezetékes portfóliójukat. A Telekom részvényeivel a BÉT prémium kategóriájában kereskednek, az elmúlt egy évben a részvények legalacsonyabb ára 397 forint, a legmagasabb 476,5 forint volt.","[""nyereség"",""árbevétel"",""árbevétel-növekedés"",""Magyar Telekom Nyrt""]",0
1727,7179,https://www.origo.hu/gazdasag/hirek/20111121-tovabbi-133-milliard-forinttal-novelik-az-idei-koltsegvetesi-hianyt.html,gazdasag,www.origo.hu,Baksa Roland,2011.11.21. 20:03,További 133 milliárd forinttal növelik az idei költségvetési hiányt,"A parlament megszavazott egy utolsó pillanatos, a megyei önkormányzatokkal kapcsolatos törvényhez benyújtott javaslatot, amellyel az állam átvállal 64 milliárd forintot a MÁV-tól, és 60 milliárd forinttal megemeli az MFB tőkéjét. Az eredetileg jóváhagyott mérték több mint duplájára nő az idei költségvetési hiány.","Átvállalja az állam a MÁV 64 milliárd forintos adósságát - ezt tartalmazza az a zárószavazás előtti, 32 oldalas módosító javaslat, amelyet a parlament alkotmányügyi bizottsága nyújtott be a megyei intézmények átvételéről és konszolidációjáról szóló törvényjavaslathoz. Az indítványt a parlament kormánypárti többsége elfogadta. A MÁV adósságának átvállalására már régóta készülődik a kormány. Már tavasszal, a konvergenciaprogramban is jelezte, hogy legfeljebb 300 milliárd forint értékben vállalhat magára olyan adósságot, amely a vasúttársaságot terheli, erről augusztusban  kormányrendeletet is alkotott . Szeptemberben azonban  elbizonytalanodott a kormány , az idei nehéz költségvetési helyzetre tekintettel felmerült, hogy nem lesz semmi az egész projektből. Mostanra azonban úgy tűnik, eldőlt a kérdés, az adósságnak csak egy kis részét vállalja át az állam. A mostani módosításban nincs szó a BKV adósságának hasonló átvállalásáról. Ezt is tervezte a kormány korábban, egyelőre azonban ezt nem lépik meg. Az adósságátvállalással nő az idei hiány. De a deficitet más lépések is emelik, amelyekről szintén ebben az utolsó pillanatos, a megyei önkormányzatos törvényjavaslathoz tartalmilag egyáltalán nem köthető indítványban rendelkeznek. A Magyar Fejlesztési Bank tőkéjét 60 milliárd forinttal emelik, és egyes szociális humánnormatívák kiadási előirányzatát megemelik. Összesen 133 milliárd forinttal, 1517 milliárd forintra emelik így az idei költségvetési hiány megengedett összegét. Tavaly decemberben még úgy fogadták el az idei büdzsét, hogy 687 milliárd forint lehet a hiány.","[""költségvetés"",""államháztartás""]",0
407,5221,https://www.origo.hu/tudomany/20160417-beaufort-tenger-ss-baychimo-eltunes-szellemhajo-csukcs-tenger-kisertethajo-legendak-bolygo.html,tudomany,www.origo.hu,Elter Tamás,2016.04.17. 21:57,Évtizedekig bolyongott a tengeren a furcsa kísértethajó ,A hajózás története tele van furcsábbnál furcsább szellemhajó-legendákkal. Az SS Baychimo gőzös esete azonban nem a kikötői kocsmák rumgőzös folklórjának szüleménye.,"Az egyik legfurcsább szellemhajót a hamburgi székhelyű Baltische Reederei GmbH társaság megrendelésére a svédországi Lindholmens Mekaniska Verkstad AB hajógyárban építették. A 70,1 méter hosszú, 1322 tonna vízkiszorítású gőzöst 1914 elején állították szolgálatba, és Angermanelfven néven vették lajstromba. Meghajtásáról egy háromexpanziós gőzgép gondoskodott, amely 10 csomós sebesség (19 km/óra) elérését biztosította a balti-tengeri kereskedelmi forgalomban hajózó gőzös számára. Elsősorban Hamburg és svédországi kikötők között teljesített szolgálatot 1914 augusztusáig, az első világháború kitöréséig. 1918 után a hajó a német háborús jóvátétel részeként Nagy-Britanniába került. 1921-ben a Hudson's Bay Company hajózási társaság tulajdonába került, anyakikötője a skóciai Androssanban lett. Ekkor nevezték át, a gőzöst SS Baychimo néven jegyezték be az angol hajóregiszterbe. Az SS Baychimo az 1920-as években a Hudson's Bay Company zászlaja alatt elsősorban az észak-atlanti útvonalon, Nagy-Britannia és Kanada között teljesített szolgálatot. 1931. október 1-jén, a Beaufort-tenger és a Baffin-öböl közti észak-kanadai Barrow-szorosban a  Baychimo a jég fogságába esett. A személyzet kénytelen volt elhagyni a hajót, mert attól tartottak, hogy a jég szorításától megsérülhet a hajótest. A tengerészek a jégen gyalogoltak ki a szárazföldre, és a közeli Barrow községben húzták meg magukat. Amikor két nap múlva visszatértek, csak a hajó hűlt helyét találták; úgy tűnt, mintha a Baychimon önálló életre kelt, és kitört volna a jég fogságából. Az elszabadult hajó keresésére repülőgépet vetettek be, és október 9-én sikerült is megtalálni az ismét a jég fogságába került gőzöst. Mivel úgy tűnt, hogy a beköszöntő tartós fagy miatt a tavaszi időszak előtt már nem lesz kiszabadítható a Baychimo, a hajózási társaság személyzet állomásoztatását  tervezte a gőzös mellett, akik az időjárási viszonyok jobbra fordulása után biztonságos kikötőbe vihetik a hajót. A 22 fős őrszemélyzet ideiglenesen felépített fűthető faházakban várt a kedvezőbb időre. November 29-én rettenetes hóvihar tört ki, az üvöltő szél által felkavart hó elől mindenki a faházakba húzódott vissza. Amikor elült a jeges vihar tombolása, a fakunyhókból kilépő tengerészek megdöbbenve vették észre, hogy ismét nyoma veszett a gőzösnek. A matrózok már mindenféle gonosz természetfeletti erők munkájáról suttogtak, a kapitány viszont úgy vélte, a vihar végezhetett a titokzatosan eltűnt gőzössel. A Hudson’s Bay Company részére írt jelentésében is az szerepelt, hogy a Baychimo elsüllyedt. Meglepő módon a hajó mégsem süllyedt el.   Néhány nappal később egy sarki rókákra vadászó inuit (eszkimó) prémvadász arról számolt be, hogy egy ismeretlen, elhagyott gőzöst látott sodródni a Beaufort-tenger jégtáblái között. Az 1931-es eltűnése utáni évtizedekben még többször látták a szellemhajóvá lett SS Baychimót. Volt, hogy sikerült is átszállni a hosszú évek óta sodródó gőzösre, de a megviselt hajón tönkrement technika miatt a mentési kísérlet kudarcba fulladt. Legutoljára 1969-ben, tehát az eltűnése után 38 évvel fedezték fel a Csukcs-tengeren, az alaszkai partok közelében, az Icy Cape környékén. Ezután végleg nyoma veszett a magányos gőzösnek, amely harmincnyolc évig tartó sodródásával a tengeren elhagyottan bolyongó szellemhajók abszolút világrekordere lett. Az SS Baychimo rekordjával csak Van der Decken kapitány 1658-ban, a Jóreménység-fokánál eltűnt és kísértethajóvá lett vitorlása „állja a versenyt”, amelyet a dél-afrikai Cape Point közelében még 1992-ben is látni véltek. Amíg azonban a bolygó hollandi legendája a tengerészfolklór színes epizódjának tekinthető, addig az „elveszett cirkálónak” igaz a története. Hogy mi lett végül a sorsa, mikor és hol süllyedt el, talán már sohasem fog kiderülni.","[""Beaufort-tenger"",""Csukcs-tenger"",""eltűnés"",""legendák"",""kísértethajó"",""szellemhajó"",""SS Bychimo"",""bolygó hollandi""]",2
602,74,https://aktiv.origo.hu/gazdasag/hirek/hazaihirek/20041029tovabb.html,gazdasag,aktiv.origo.hu,[origo],2004.10.29. 9:50,Tovább erősödött a forint reggel,"A forint erősebben nyitott a bankközi devizapiacon, az eurót 246,20/30 forinton jegyezték pénteken reggel, 20-30 fillérrel gyengébben a 246,50/60 forintos csütörtök délutáni árfolyamnál. A forint 12,79 százalékon állt a sáv erős oldalán, 11 bázisponttal erősebben a csütörtöki helyzeténél.","Fontosabb mutatók híján a költségvetés parlamenti vitája befolyásolhatja a forint kurzusát - mondják a piacon, ahol nem számítanak jelentős forgalomra és széles árfolyammozgásra.  A dollár gyengült a nemzetközi piacokon, ezt követve Budapesten pénteken reggel 192,90/193,10 forinton jegyezték a csütörtöki 193,40/50 forintos árfolyamhoz képest.  A forintpiacon az overnight kamat 40 bázisponttal emelkedve 9,90/10,10 százalékon, a tomnext kamat pedig 10,50 százalékon nyitott a tartalékolási periódus utolsó napján.","[""euró"",""árfolyam"",""devizapiac""]",0
1958,8522,https://www.origo.hu/gazdasag/magyargazdasag/20070125megszunik.html,gazdasag,www.origo.hu,[origo],2007.01.25. 13:57,Megszűnik a dolgozói áramkedvezmény,"Az árampiac liberalizálása után megszűnik a villamosenergia-ipari dolgozók kedvezményes áramdíja. Eddig törvény kötelezte ilyen kedvezményekre a szolgáltatókat, azonban a liberalizáció után a villamosipari munkáltató és a munkavállalók közti megegyezés kérdése, hogy lesz-e olcsóbb áram a dolgozóknak.","Az árampiaci liberalizáció, 2007. július elseje után a kormánynak sem eszköze, sem módja, sem szándéka nincs a dolgozói tarifa fenntartására - mondta Garamhegyi Ábel a GKM államtitkára csütörtöki sajtótájékoztatóján. A villamosenergia-ipari dolgozók szakszervezete és a kormány sokadszorra tárgyalt a villamosenergia-ipari dolgozók speciális, ""C"" típusú kedvezményes tarifájáról, szerdán pedig magas szintű politikai egyeztetés zajlott a témában.  A kormány álláspontja szerint van piackonform megoldás, amelyben nem kell, hogy a liberalizáció alapelvei sérüljenek, de ehhez további egyeztetés szükséges. Az ágazat megtartó képességének érdekében a munkáltató feladata, hogy hasonló kedvezményt biztosítson dolgozóinak.  Jelen állás szerint az állam kötelezően előírja, a szolgáltatónak, hogy dolgozóinak ilyen kedvezményt adjon. A piacnyitás után ez nem lehetséges. A kedvezményes tarifa évente mintegy 8-10 milliárd forintba kerül a fogyasztóknak. A liberalizáció után sem szűnik meg feltétlenül a kedvezmény, mert a szolgáltatók piaci érdekei ezt diktálják majd. Ennek azonban a munkáltató és a munkaadó közötti megállapodás a feltétele. A kormány a piacnyitás után nem fogja tiltani, hogy a dolgozói juttatások között lehetőség legyen árkedvezmény adására, ennek mértéke azonban a piaci szereplők és munkavállalóik közötti alkun múlik, és most még nem látható.  A tárgyalások hétfőn folytatódnak a munkáltatói oldallal kiegészülve, kedden pedig a sztrájkbizottság is ülésezik a továbbiakról. A kormány szerint, mivel az egyeztetések zajlanak, és van remény kompromisszumos megoldásra, a kilátásba helyezett sztrájk okafogyottá vált. A jelek szerint a sztrájkbizottság is hajlik a munkabeszüntetés visszavonására - mondta Garamhegyi Ábel.  A GKM szerint egyébként a liberalizáció után jelentősen csökkenhet a villamos energia ára, a verseny miatt.","[""árampiac"",""dolgozó"",""liberalizáció"",""GKM""]",0
1569,6137,https://magyarnemzet.hu/gazdasag/rekord-osszeget-kolthetnek-a-vasarlok-iden-decemberben-7617143/,gazdasag,magyarnemzet.hu,,2019. december 24. kedd 11:31,Rekord összeget költhetnek a vásárlók idén decemberben,"Az Országos Kereskedelmi Szövetség (OKSZ) várakozása szerint decemberben a teljes hazai kiskereskedelmi forgalom túllépheti az 1200 milliárd forintot, a szervezet 5 százalék körüli növekedésre számít az előző év azonos hónapjához képest.","Az élelmiszer-kiskereskedelemben a forgalom 3-4 százalékos bővülése várható a tavalyi erős bázis után, az iparcikkeknél pedig 6-8 százalékos lehet a növekedés a tavaly decemberihez viszonyítva – mondta Vámos György, az OKSZ főtitkára az MTI-nek. A kiskereskedelem átlagos növekedési ütemét az utóbbi 2-3 évben jelentősen meghaladja az iparcikkek forgalmának bővülése, ennek oka a szakértő szerint főként az, hogy a jövedelmek emelkedése, illetve a kormányzati család- és lakáspolitikai intézkedések miatt több pénz van a fogyasztóknál. Hozzátette, hogy az év legerősebb hónapja idén is a december lesz, novemberhez képest mindig jelentős az ugrás az iparcikkek és az élelmiszerek piacán is. Az OKSZ becslése szerint ajándékokra mintegy 100 milliárd forintot költenek az emberek, ennek nagy része iparcikk, illetve hagyományos ajándék, de ezeken túl az összegben például a vásárlási vagy utazási utalványok is benne vannak. Az ajándékok köre alapvetően nem változik, a legnagyobb súlyt általában a műszaki cikkek képviselik, de népszerűek a könyvek, a játékok, az illatszerek, a ruházati és a lakásfelszerelési cikkek is. Az élelmiszer-vásárlásokon belül az ünnepi asztalra szánt élelmiszerekre szintén körülbelül 100 milliárd forintot fordítanak a vásárlók – tette hozzá Vámos György.","[""kereskedelem"",""OKSZ"",""Országos Kereskedelmi Szövetség"",""rekord""]",0
1447,5408,https://magyarnemzet.hu/gazdasag/beszallt-a-magyar-fogyasztovedelem-a-kozos-vizsgalatba-8107385/,gazdasag,magyarnemzet.hu,Thurzó Katalin,2020. május 12. kedd 09:12,Beszállt a magyar fogyasztóvédelem a közös vizsgálatba,"Egyre szélesebb körű a hatóságok összefogása az online piac tisztességtelen kereskedelmi gyakorlatának kiszűrésére: legújabban az Innovációs és Technológiai Minisztérium (ITM) fogyasztóvédelmi területe is bekapcsolódott abba az uniós szintű ellenőrzés-sorozatba, amelynek során a koronavírus-járványban érintett országokban a veszélyhelyzet idején megtévesztő portálokat kutatnak fel.","Az eddigi tapasztalatok szerint – kihasználva az egyes termékek iránt megnövekedett keresletet – egyes kereskedők megtévesztő tájékoztatást adnak az árucikkek tulajdonságairól, nem törődve azzal, hogy a nem megfelelő védelmet nyújtó szájmaszk vagy fertőtlenítőszer használata súlyosbíthatja az egészségügyi kockázatokat – hívta fel a figyelmet a szaktárca. Az ITM szakmai irányítása mellett ezért február vége óta fokozott fogyasztóvédelmi hatósági ellenőrzéseket folytatnak a kormányhivatalok a hagyományos és az online kereskedelemben is. – A több mint két hónapja zajló ellenőrzések során a fogyasztóvédelem mintegy 1200 üzlet és közel 600 webáruház gyakorlatát vizsgálta, próbavásárlásokkal is. A hatóság emberei a webáruházaknál gyakran tapasztaltak agresszív kereskedelmi gyakorlatot, különösen olyan kézfertőtlenítők esetén, amelyeknél laborvizsgálatok igazolták, hogy hatástalanok. Az online jogsértések miatt fogyasztóvédelmi és piacfelügyeleti eljárások is indultak, ezek során eddig mintegy 3,5 millió forintot bírságot szabtak ki – közölte a Magyar Nemzettel Keszthelyi Nikoletta fogyasztóvédelemért felelős helyettes államtitkár. Megjegyezte, hogy az eddigi tapasztalatok alapján változatlanul folyamatos hatósági jelenlétre van szükség a piac tisztítása, a fogyasztók biztonsága és a jogkövető vállalkozások védelme érdekében. Ezzel egy időben az Európai Bizottság kezdeményezett gyors, egyidejű online ellenőrzést az Uniós Fogyasztóvédelmi Együttműködési Hálózat (CPC Hálózat) keretében. A magyar csatlakozással nemzetközi szinten folytatódik a kiemelt ellenőrzés a virtuális térben.","[""Innovációs és Technológiai Minisztérium"",""járvány"",""koronavírus"",""online piac"",""webáruházakat""]",0
926,2091,https://aktiv.origo.hu/gazdasag/20171123-elon-musk-cege-baseballsapkakat-is-arul.html,gazdasag,aktiv.origo.hu,Origo,2017.11.23. 11:36,Elon Musk 300 ezer dollárt keresett egy meglepő húzással ,"A Tesla vezérigazgatója, Elon Musk márciusban viselte a Boring Company feliratú baseballsapkát, amiből körülbelül 15 ezret adtak el október óta.","A milliárdos cége 300 ezer dollár (80 millió forint) bevételt termelt a cégvezér baseballsapkájának köszönhetően. Musk alapította a Boring Company alagútépítő céget, miután dugóban ragadt Los Angelesben.  Az ötlete, hogy egy sor gyorskocsi alagúttal hálózzák be a kaliforniai várost nagy sikereket ért el, azóta már New York és Texas is érdeklődött a lehetőség iránt. A baseballsapka október óta kapható, ára 20 dollár (5.300 forint) – a sapkából nagyjából 15 ezret értékesítettek. A cégvezért elmondta, hogy az eladásokból tovább fejleszti a Boring Companyt.","[""Elon Musk"",""baseballsapka"",""Boring Company""]",0
1198,3811,https://magyarnemzet.hu/gazdasag/gyors-volt-az-elovilag-regeneracioja-a-66-millio-evvel-ezelotti-meteoritbecsapodas-utan-7433762/,gazdasag,magyarnemzet.hu,,2019. október 25. péntek 18:55,Gyors volt az élővilág regenerációja a meteoritbecsapódás után,Gyors volt az élővilág regenerációja a 66 millió évvel ezelőtti meteoritbecsapódás után egy coloradói leletegyüttes tanúsága szerint.,"A leletek megmutatják, hogyan nőttek egyre nagyobbra az emlősök és alakultak át a növények a dinoszauruszokat kipusztító katasztrófa után – írta a Phys.org tudományos-ismeretterjesztő portál. A több ezer egyed maradványát tartalmazó lelet lehetővé teszi több mint egymillió év evolúciós történetének tanulmányozását. A Földön élő fajok több mint háromnegyede halt ki, amikor 66 millió éve egy hatalmas meteorit zuhant a mexikói Yucatán-félszigetre. A robbanás miatt felizzott a levegő, a légkörbe annyi szennyezés került, hogy hónapokra eltakarta a napot. A nagy kihalás után azonban az élet visszatért, a szárazföldet kis testű emlősök kezdték benépesíteni. A Science tudományos lapban megjelent tanulmány szerint a leletek „a modern élővilág eredetét” mutatják meg. A kövületeket három éve tárják fel Colorado Springs közelében egy nagyjából 17 négyzetkilométeres, sziklás területen. Tyler Lyson, a Denveri Természettudományi Múzeum kutatója alig talált valamit a területen addig, amíg az általános gyakorlat szerint csontmaradványok után kutatott. Minden megváltozott, amikor olyan köveket kezdett vizsgálni, amelyek csontok körül alakulhattak ki. Amikor a köveket feltörték, koponyák és más csontkövületek kerültek elő. Az emlősállatok itt talált több száz csontkövülete 16 fajt képvisel, ezen kívül feltártak több mint 6 ezer növényi fosszíliát. A pollenmaradványok vizsgálatával arra keresték a választ, hogy az egyes időszakokban milyen növények éltek a területen. Megállapították, hogy a katasztrófa előtt a területet erdők borították, dinoszauroszok lakták, az emlősállatok nem voltak nagyobbak 8 kilogrammosnál. A robbanás után páfrányfélék borították a vidéket, a legnagyobb emlős patkányméretű lehetett. A Föld felmelegedő szakaszban volt. A becsapódás után 100 ezer évvel az erdő nagyrészt pálmafélékből állt, az emlősök mosómedve-nagyságúra nőttek, nagyjából a duplájára annak, amekkorák a legnagyobbak voltak a katasztrófa előtt, ez pedig „igen gyors regeneráció” a kutató szerint. Mintegy 300 ezer évvel később a diófák családjából több faj alakult ki, a legnagyobb emlősök növényevők voltak, és akkorák lehettek, mint egy megtermett hód. Korábbi tanulmányok szerint a fák evolúciójával párhuzamosan zajlott a fejlődésük. 700 ezer évvel a robbanást követően jelentek meg a kövületek tanúsága szerint a hüvelyesek és a tanulmányozott fosszíliák legnagyobb emlősei, melyek nagyjából 50 kilogrammosok, farkasméretűek voltak, vagyis mintegy százszor akkorák, mint a meteoritot túlélő emlősök. A növekedés fő tényezője a dinoszauruszok eltűnése lehetett, ezzel ökológiai űr jött létre, amit be kellett tölteni – mondta Lyson. A táplálék minősége is szerepet játszott, a hüvelyesek és a nagyobb testű emlősök megjelenése azt mutatja, hogy ezek a növények jelentős fehérjeforrást szolgáltattak. A kutató szerint a vizsgált emlősök a nagy kihalást túlélők utódaiból vagy a máshonnan oda vándorolt állatokból fejlődtek ki az evolúció során.","[""dinoszauruszok"",""élővilág"",""meteorit-becsapódás"",""Újjáéledés""]",0
210,8277,https://index.hu/sport/poker/2009/12/03/ot_magyar_all_meg_a_770_millios_pokertornan/,sport,index.hu,Index,2009.12.03. 11:47,Öt magyar áll még a 770 milliós pókertornán,"December 1. és 6. között rendezik a legnagyobb európai póker versenysorozat, a European Poker Tour prágai állomását. A versenyre 584-en neveztek, így a nyereményalap 2 842 000 euróra nőtt, amiből a győztes 682 000 eurót vihet majd haza. A 12 magyar indulóból 5-en jutottak tovább a második játéknapra.","December 1-jén 219 játékos ült asztalhoz az EPT Prága 1A selejtezőnapján, köztük olyan sztárok, mint John Kabbaj, Arnaud Mattern, Sandra Naujoks, Marcin Horecki, Katja Thater, Pieter De Korver, valamint két magyar versenyző, Péntek Zsolt és Varga Zoltán. A játéknapot Marc Gork nyerte 169 200 zsetonnal, őt követi Rui Cao 169 100 zsetonnal. A magyarok is továbbjutottak, Péntek 72 600, Varga 48 800 zsetonnal a középmezőnyből várja a csütörtöki folytatást, írja a  Póker Akadémia. A második, 1B selejtezőnapra 365-en neveztek, köztük a 2008-as világbajnok Peter Eastgate, Dario Minieri, Luca Pagano, Bertrand ""ElkY"" Grospellier, Noah Boeken, Alexander Kravchenko , Johnny Lodden és a teniszlegenda Boris Becker, valamint 10 magyar játékos: a WPT-győztes Tóth Richárd, Markovits Ádám, a magyar világbajnok Traply Péter, Botond Balázs, Németh András, Jerney Ádám, Jerney Katalin, Szabó Zoltán, Dobai Róbert és Mikulás István. A selejtezőnapok legérdekesebb története Ilari „Ziigmund” Sahamies nevéhez fűződik, aki az 1B napon három óra késéssel érkezett a versenyre, majd rögtön az élmezőnybe ugrott. Előbb A-4-gyel duplázott Carter Phillips A_K keze ellen, majd osztott királyokkal legyőzte Phillips dáma párját és kiejtette a versenyzőt. Ziigmund ezután vacsorázni ment, majd pár órával később visszatért, és néhány leosztás alatt kiesett. A finn online sztár stackjének nagy részét elvesztette, és végül A-5-tel ment all-in. Az emelést Jerney Katalin J-Q-val fogadta, és a magyar hölgy flössel kiejtette világhírű ellenfelét. A játéknap chip leadere Marius Heine lett 162 700 zsetonnal, aki az utolsó pillanatban előzte meg a végig vezető Bertrand Grospelliert (159 800 zseton). A magyar játékosok közül a középmezőnyben Markovits Ádám 82 800, Tóth Richárd 50 200, míg short-stackként Mikulás István 12 500 zsetonnal jutott tovább. Az 1A és 1B játéknap egyesített mezőnye csütörtökön 14 órától folytatja a 2. játéknapon.",,1
471,7199,https://www.origo.hu/tudomany/20040113acsodalatos.html,tudomany,www.origo.hu,MTI,,A csodálatos elmék betegsége,"Mi a közös Newton, Darwin és Andy Warhol génjeiben? Az emberiség történelmének nagy géniuszai közül többen az autizmus egy speciális formájában, az úgynevezett Asperger-szindrómában szenvedtek - vélekedik a dublini Trinity College egyik kutatója.","Michael Ftizgerald professzor történelmi személyiségek és híres művészek, alkotók, tudósok életét tanulmányozva jutott arra a következtetésre, hogy közülük az eddig véltnél jóval többen hordozták az Asperger-szindrómát okozó genetikai rendellenességet. Az ír kutató szerint Isaac Newton, Albert Einstein, Charles Darwin és Andy Warhol egyaránt az Asperger-szindrómának (AS) nevezett betegséggel született. Az Asperger-szindrómára alapvetően jellemző az igen gyenge szociális alkalmazkodó-képesség, illetve valamilyen bonyolult terület vagy téma iránti megszállott érdeklődés. Jellemzői részben megegyeznek az autizmus jellemzőivel, az előbbi állapot azonban egyfajta pluszt is ad: kreatívabbá teszi az embereket.  Az Asperger-szindrómások - a betegség egy bécsi pszichológusról kapta a nevét 1944-ben - rendkívül intelligensek, és átlagon felüli verbális képességekkel rendelkeznek. Rendkívül nagy munkabírásúak, az átlagot felülmúló összpontosítási készséggel bírnak, és képesek arra, hogy az összefüggéseket a részletekből az egész felé haladva lássák, szemben azzal, ahogy az átlagember gondolkodik, aki az összképből visszafelé következtetve vonja le következetéseit a részletekre vonatkozóan. Az Asperger-szindrómával születettek közül sokan olvasás- és írástanulási problémákkal küzdenek gyermekkorukban, rosszul teljesítenek az iskolában, azt a benyomást keltve, hogy semmire sem viszik majd az életben. Nem tudnak beilleszkedni a közösségbe, kilógnak a sorból, és gyakran ugratják őket társaik. Így járt sok - a tudósok mai álláspontja szerint - ebben a betegségben szenvedő történelmi személyiség vagy híresség, köztük W. B. Yeats költő, Lewis Carroll író, valamint Albert Einstein is. Különös, szokatlan viselkedésüket, mániás szokásaikat általában felnőttkorukban sem vetkőzik le. Andy Warhol például, aki minden bizonnyal ugyancsak Asperger-szindrómával született, mániákus módon vásárolt tárgyakat, de többnyire ki sem bontotta ezeket a csomagolásból. ""Newton tipikus Asperger-szindrómás eset. Keveset beszélt, úgy el tudott merülni a munkájában, hogy enni is elfelejtett, kevés barátjával pedig közömbös vagy zsémbes volt"" - állítják a kutatók.  Einstein magának való, magányos ember volt, aki gyerekként rögeszmésen ismételgetett bizonyos mondatokat. Bár voltak barátai, és politikai témákkal kapcsolatban hallatta a hangját, rajta is felfedezhetők az Asperger-szindróma tüntetei. Az Asperger-szindróma átkaival és áldásaival születetteknek reményt adhat a számos nagy előd sikere, a társadalom számára pedig arra figyelmeztet, hogy megtanuljuk elviselni az átlagostól eltérő, különös viselkedésű társaink furcsának tűnő szokásait - vélekedett Michael Fitzgerald.","[""Andy Warhol"",""Albert Einstein"",""Isaac Newton"",""Newton"",""Charles Darwin"",""Asperger-szindróma""]",2
1405,5184,https://aktiv.origo.hu/gazdasag/vasarlas/arak/20021119mobiltelefondijszabasok.html,gazdasag,aktiv.origo.hu,[origo],2002.11.19. 14:55,Mobiltelefon-díjszabások,"Hazánkban az egyik legnépszerűbb mobiltelefonálási alternatíva az úgynevezett pre-paid, vagy más néven feltöltőkártyás megoldás, ugyanis ez esetben nem kell előfizetési díjat fizetni. Természetesen a rendszeres havidíj elmaradását valahol be kell hozni, ezért a lebeszélhető kártyák tulajdonosai magasabb percdíjakkal telefonálhatnak előfizetéses társaikhoz képest.",Előfizetéses szolgáltatások: Pannon GSM Vodafone Westel 900 Kártyás szolgáltatások: Pannon GSM Vodafone Westel 900,"[""előfizetési díj"",""havidíj"",""percdíj""]",0
1112,3352,https://aktiv.origo.hu/gazdasag/hirek/vilaggazdasag/20010314amol.html,gazdasag,aktiv.origo.hu,[origo],,A Mol riválisa megvédené a lengyel piacot,"A gdanski olajfinomító megszerzéséért folyó versenyben a Mol vetélytársa az angol Rotch csoport által vezetett konzorcium, melynek egyik vezetője a Bloomberg hírügynökségnek elmondta: jelentős összeget fektetnének be a finomítóba, ha megnyernék a tendert. Hozzátette: a konzorcium együttműködne a legnagyobb lengyel olajtársasággal egy esetleges ellenséges külföldi felvásárlási akció kivédése érdekében.","Keyvan Rahimian, a Rotch Energy vezérigazgatója a vállalata által vezetett konzorcium lengyelországi terveiről szólva a Bloomberg hírügynökségnek azt mondta: az olajipari cégekből és nyugat-európai bankokból alakult csoport jelentős tőkéhez juttatná nemcsak a gdanski finomítót, hanem egész Lengyelországot is.  A konzorcium saját tőkéjéből finanszírozná a vásárlást, és a vezérigazgató ígérete szerint a vételárnál nagyobb összeget fektetnének be az üzembe. Konkrét összeget Keyvan Rahimian nem jelölt meg, de jelezte, hogy ajánlatuk értéke több mint 500 millió dollár.  A csoport vezetői úgy számolnak, hogy befektetésük 5-10 év alatt megtérül.  Arra a kérdésre, hogy a cégcsoport ajánlata miért lehet kedvezőbb a rivális Mol ajánlatánál, Keyvan Rahimian elmondta: a Rotch növelné lengyelországi kútjainak számát, és beruházásain keresztül javítaná a lengyel kis- és középvállalkozások helyzetét.  A vezérigazgató kijelentette: a konzorciumban nincs orosz érdekeltség, és nem zárta ki annak a lehetőségé, hogy a jövőben együttműködjenek a PKN olajtársasággal az esetleges ellenséges külföldi felvásárlási akciók kivédése érdekében.  (Üzleti Negyed) Ajánlat: Mol Korábban : Csak két ajánlat várható a gdanski kőolajfinomítóra (2001. március 12.)","[""felvásárlás"",""piac"",""vezetett konzorcium"",""Bloomberg"",""Mol"",""Rotch Energy""]",0
1702,7049,https://www.origo.hu/gazdasag/20180619-milliardokrol-feledkeztek-el-szepkartya-tulajdonosok.html,gazdasag,www.origo.hu,MTI,2018.06.19. 11:48,Milliárdokról feledkeztek el a Szép-kártya-tulajdonosok,A Szép-kártyákra két évvel ezelőtt feltöltött keret nagyjából 98 százalékát elköltötték a kedvezményezettek a május végi határidő lejártáig.,"Az OTP Bank, az MKB Bank és a K&H Bank által kibocsátott kártyákon összesen nagyjából 2 milliárd forint maradt a béren kívüli juttatásból - jelezték a kártyakibocsátó pénzintézetek. Az OTP által kezelt kártyákra a munkáltatók 77,2 milliárd forintot töltöttek fel. A béren kívüli juttatást a munkavállalók jelentős része az utolsó pillanatban használta fel - közölte a bank. Májusban 1,4 milliárd forinttal csökkent a hó végén lejáró feltöltések összege, ezen belül  az utolsó egy hét alatt több mint 700 millió forintot költöttek a kártyabirtokosok pihenésre, étkezésre és szabadidős tevékenységre. Az MKB-nál a 2016-ban utalt juttatások 1,77 százalékát, kevesebb mint 240 millió forintot nem használtak fel az érintettek. A pénzintézetnél az utolsó napokban - a pünkösdi hétvégétől a határidő lejártáig - 147 millió forintot költött el 3171 kártyabirtokos, ami átlagosan személyenként több mint 46 ezer forint költést mutat. A határidőig a banknál 35 643 kártyabirtokos nem használta fel pénzét, amely átlagosan fejenként 6730 forintot jelent. Sokaknak közülük mindössze néhány száz forintjuk maradt a számlán, miközben 198 főnek 100 ezer forint és 267 ezer forint között volt a megmaradó pénze. Az MKB-nál 1871 olyan munkáltatót tartanak számon, amelynek visszajár a Szép-kártyákra feltöltött összegből, miután a kedvezményezett nem használta fel a keretet; a legnagyobb visszajáró összeg 6,1 millió forint. A K&H-nál a két évvel ezelőtt feltöltött összeg közel 97 százalékát használták fel az érintettek, a kártyákon így nagyjából 254 millió forint maradt. A pünkösdi hosszú hétvégét követő egy hét alatt nagyjából 60 millió forintot költöttek el az érintettek - közölte a pénzintézet. A kártyákon maradt pénz 40 százaléka szállás, 34 százaléka a vendéglátás, 26 százaléka pedig a szabadidő zseben maradt A bankok a megmaradt egyenlegeket a jogszabályi kötelezettségeiknek megfelelően június 30-ig visszautalják az érintett munkáltatóknak. A visszautalt összegekkel a cégek - a jogszabályok figyelembevételével - szabadon rendelkezhetnek. A 2017-ben és 2018-ban kapott támogatások továbbra is felhasználhatóak a bankok szolgáltatói partnerhálózatánál.","[""gazdaság"",""milliárd"",""SZÉP-kártya"",""OTP Bank"",""MKB Bank"",""K\u0026H""]",0
1245,4150,https://magyarnemzet.hu/gazdasag/fruitveb-10-ezer-tonna-ala-csokkenhet-a-cseresznyetermes-a-sok-eso-miatt-6988388/,gazdasag,magyarnemzet.hu,,2019. június 3. hétfő 12:00,FruitVeB: 10 ezer tonna alá csökkenhet a cseresznyetermés a sok eső miatt,"A sok eső miatt 10 ezer tonnánál kevesebb cseresznye teremhet Magyarországon, így drágább is lehet, mint tavaly – mondta a FruitVeb Magyar Zöldség-Gyümölcs Szakmaközi Szervezet és Terméktanács szakmai igazgatója az M1 aktuális csatornán hétfőn.","Hunyadi István hozzátette: már a virágzásnál lehetett számítani arra, hogy nem lesz olyan jó a termés, mint tavaly, de az elmúlt hetek esős időjárása még nagyobb terménycsökkenéshez vezet. Mint elmondta, a cseresznye érzékeny a sok vízre, mivel felveszi azt, ezért a felülete elrepedezik és eladhatatlanná válik. Általában 10-12 ezer tonna cseresznye terem évente Magyarországon, a mostani termés várhatóan az alsóhatár körül mozog, de mivel hetek óta esik, nem lehet tudni, hogy mennyi lesz a végső, eladható mennyiség – magyarázta. A termelők abban reménykednek, hogy talán a későn érő cseresznyének találnak piacot, de ez is az elkövetkezendő hetek időjárásától függ – fűzte hozzá. Az igazgató kitért más gyümölcsök várható mennyiségére is, mint elmondta, a meggytermés a tavalyihoz képest nem lesz kevesebb és a gazdák őszibarackból is jó termést várnak.","[""cseresznye"",""csökkent a termés"",""Fruitveb"",""sok eső""]",0
1618,6450,https://magyarnemzet.hu/gazdasag/bet-szakerto-a-kedvezo-nemzetkozi-hangulat-hatasara-emelkedett-a-bux-4570862/,gazdasag,magyarnemzet.hu,,2019. február 15. péntek 23:18,BÉT – Szakértő: a kedvező nemzetközi hangulat hatására emelkedett a BUX,"A Budapesti Értéktőzsde részvényindexe, a BUX 281,19 pontos, 0,70 százalékos emelkedéssel, 40 179,84 ponton zárt pénteken.","A részvénypiac forgalma 6,7 milliárd forint volt, a vezető részvények erősödtek az előző napi záráshoz képest. Kiss Nicholas, az Erste Befektetési Zrt. részvényelemzője az M1 aktuális csatornán elmondta: a kedvező nemzetközi hangulatban a magyar tőzsde is pluszban zárt. A szakértő jelezte: az OTP a nap elején mínuszban volt, de délután már erősödni tudott. A Mol-nak a 3300 forint körüli csúcs erős ellenállást jelent, kicsivel ez alatt zárt az olajpapír. A Richter pozitív korrekciójára már számítani lehetett, a múlt héten közzétett, a vártnál gyengébb tavalyi negyedik negyedéves jelentés miatt ugyanis sokat esett a részvény árfolyama az elmúlt napokban. A Mol 8 forinttal, 0,24 százalékkal 3288 forintra erősödött, 1,1 milliárd forintos forgalomban. 
Az OTP-részvények ára 80 forinttal, 0,71 százalékkal 11 400 forintra nőtt, forgalmuk 3,0 milliárd forintot tett ki. 
A Magyar Telekom árfolyama 7 forinttal, 1,51 százalékkal 472 forintra emelkedett, forgalma 162,1 millió forint volt. 
A Richter-papírok árfolyama 65 forinttal, 1,21 százalékkal 5455 forintra erősödött, a részvények forgalma 1,7 milliárd forintot ért el. 
A BUMIX 3808,70 ponton zárt pénteken, ez 27,30 pontos, 0,72 százalékos emelkedés a csütörtöki záráshoz viszonyítva.","[""BÉT"",""bux"",""részvények""]",0
2042,9107,https://aktiv.origo.hu/gazdasag/hirek/vilaggazdasag/20040116bigmac.html,gazdasag,aktiv.origo.hu,MTI,,Big Mac-index: a csatlakozók közül hazánk a legdrágább,"Az utóbbi évben drágult, de még mindig nem tartozik a legdrágább országok közé (dollárban) Magyarország a londoni The Economist által idén is közzétett hagyományos Big Mac-index szerint. A lista alapján a legdrágább ország Svájc, a legolcsóbb Kína, míg a kelet-európai uniós csatlakozó államok közül Magyarország áll az élen.","A gazdaságpolitikai hetilap a világ sok országában árult szendvicset teszi meg az áru- és szolgáltatásárak összehasonlító ""kosarának"", mivel a termékben mindenhol ugyanazok az összetevők vannak, és így az Economist elemzői szerint a megélhetési alapköltségek vásárlóerő-paritásos összeméréséhez hasznos kiindulópont lehet. Ennek alapján a pénteken közölt új lista legdrágább helye továbbra is Svájc, ahol egy Big Mac ára a január 14-ei frankárfolyam szerint 5,11 dollárnak felelt meg. Az ország ráadásul - a folyamatosan gyengülő dollárban számolva - alaposan tovább is drágult, mert éppen egy éve itt még 4,56 dollárnak megfelelő összegért adták a Big Macet. Az átlagosan 2,80 dolláros amerikai Big Mac-árszintet figyelembe véve a svájci frank több mint 75 százalékkal túlértékelt a dollárhoz képest. Az idei lista alján Kína áll, ahol 1,23 dollárnak felel meg a Big Mac ára. E mércén a kínai jüan több mint 50 százalékkal alulértékelt a dollárhoz képest. A tavalyi legolcsóbb Argentína a pénzügyi összeomlásból kilábalva jelentősen drágult: itt az idén már 1,43 dollárba kerül a szendvics a 2003-as 1,18 dollár helyett. Igaz, a dél-amerikai ország ezzel is csak alulról a hatodik az összesen 31 országból összeállított listán.  Magyarországon a The Economist szerint a tavalyi 2,21 dollár után most 2,38 dollárba kerül a Big Mac; ez a forint mintegy 20 százalékos alulértékeltségét mutatta a dollárhoz képest. Az utóbbi években mindazonáltal gyors volt a felzárkózás: 1995-ben még 1,64 dollárnak felelt meg a szendvics magyarországi átlagára. A kelet-európai EU-csatlakozók közül a 13. helyen álló Magyarország a legdrágább a Big Mac-index szerint, míg a 18. helyen álló Csehországban 2,19, a 23. helyezett Lengyelországban 1,68 dollárba kerül a McDonald’s terméke.","[""Magyarország"",""Svájc"",""Kína"",""The Economist"",""csatlakozó"",""dollár""]",0
1462,5496,https://www.origo.hu/gazdasag/befektetes/20041122egyre.html,gazdasag,www.origo.hu,[origo],2004.11.22. 10:24,Egyre több állampapír külföldi kézben,"Az idei harmadik negyedévben 251,3 milliárd forinttal nőtt a külföldi befektetők tulajdonában lévő állampapír-állomány, valamint nőtt a biztosítók és nyugdíjpénztárak állampapír-piaci súlya. A tőzsdei részvényeken valamennyi szektornak nyeresége keletkezett a harmadik negyedben. Befektetési jegyeken a legnagyobb árfolyamveszteséget a háztartások, illetve a biztosítók és nyugdíjpénztárak szenvedték el - közölte honlapján az MNB hétfőn.","Az állampapírok piaci értéken számított állománya az idei harmadik negyedévben 4,1 százalékkal 8702 milliárd forintra emelkedett. A növekedést kizárólag az államkötvények állományának 6,9 százalékpontos emelkedése okozta, mivel a kincstárjegyek állománya piaci értéken 2,6 százalékponttal csökkent. A háztartások tulajdonában lévő állampapírok piaci értéke minimálisan, 4,4 milliárd forinttal emelkedett. A külföldi befektetők a negyedévben nettó állampapír-vásárlók voltak 221,3 milliárd forint értékben, emellett 30 milliárd forint árfolyamnyereséget is elértek; a szektor súlya a forgalomban lévő összes állampapír-állományban 25,8-ról 27,7 százalékra emelkedett. A pénzügyi vállalatok tulajdonában lévő állomány árfolyam-értéken számított nagysága 93,8 milliárd forinttal gyarapodott a harmadik negyedévben, ennek ellenére a pénzügyi vállalatok állampapírpiaci súlya 54,5-ről 53,4 százalékra mérséklődött. A biztosítók és nyugdíjpénztárak állampapír-állománya - a több éve tartó tendenciának megfelelően - 126,8 milliárd forinttal emelkedett, ami piaci részesedésük 0,6 százalékpontos gyarapodását eredményezte. Az államháztartás tulajdonában lévő állampapírok piaci értéken számított állománya - a szektor nettó eladása miatt - kismértékben csökkent az elmúlt három hónapban - derül ki a  Magyar Nemzeti Bank  jelentéséből. A tőzsdei részvények 4 százaléka van a háztartásoknál A tőzsdei részvények állománya piaci értéken 352,6 milliárd forinttal, 8,4 százalékkal tovább nőtt, így szeptember végén 4545,3 milliárd forintot tett ki. A háztartások részvényállománya 1,2 milliárd forinttal csökkent; szeptember végén a tőzsdei részvényeknek 4 százaléka volt közvetlenül a háztartások tulajdonában. A külföldi befektetők a harmadik negyedévben ismét nettó részvényvásárlók voltak, 58,8 milliárd forint értékben, emellett 240,9 milliárd forint árfolyamnyereségük is keletkezett. Részesedésük a részvényállományból így 75,3 százalékra nőtt szeptember végére. A pénzügyi vállalatok is nettó eladók voltak a tőzsdei részvények piacán, 19,1 milliárd forint értékben. Annak ellenére, hogy tőzsdei részvényállományuk - a 23,2 milliárd forint árfolyamnyereségük hatására - 4,1 milliárd forinttal nőtt, részesedésük 0,4 százalékponttal 6,2 százalékra mérséklődött. A nem pénzügyi vállalatok részesedése 0,5 százalékponttal csökkent, így szeptember végén 7,2 százalékot tett ki. Az államháztartás részaránya a negyedév folyamán 0,5 százalékponttal nőtt, a szektor így a tőzsdei részvények 7,3 százalékával rendelkezett a negyedév végén. A befektetési jegyek állománya nettó eszközértéken a júliustól szeptemberig tartó időszakakban 836,6 milliárd forintról 850,7 milliárd forintra emelkedett. Az egyes tulajdonosi szektorok részesedése az előző negyedévhez képest lényegesen nem változott.","[""tőzsde"",""befektetés"",""devizapiac"",""állampapír"",""részvény"",""nyugdíjpénztár"",""nyereség"",""MNB""]",0
596,47,https://www.origo.hu/gazdasag/magyargazdasag/20071130-a-fovaros-miatt-tolodik-a-kormanyzati-negyed-atadasanak-idopontja.html,gazdasag,www.origo.hu,Kun Mónika,2007.12.03. 9:29,A MÁV hétmilliárd forintot kasszíroz a kormányzati negyed telkéért,"A MÁV több mint hétmilliárd forintért adta el a leendő kormányzati negyed területétnek egy részét a kincstárnak. A tervek szerint helyén marad a Nyugati pályaudvar, csak kevesebb vágányon közlekednek majd a vonatok és az Eiffel-csarnokon túl lehet majd fel-, illetve leszállni. Az új kormányzati negyedben a épületegyüttes megvalósításához szükséges mélyépítési munkák januárban kezdődnek. Az épület átadásának tervezett 2009. május 31-i időpontja azonban pár hónappal csúszik a fővárosi szabályozási keretterv megvitatásának elhúzódása miatt.","A kormány idén január 19-ei határozata szerint az új kormányzati negyed 30 hektáros területen valósul meg a Podmaniczky utca és a Váci út közötti területen, amelynek nagyobb része a Nyugati pályaudvarhoz kapcsolódóan, többségében a MÁV ZRt. tulajdonában volt. A terület egy részét - ahova majd az épületegyüttes kerül - eladták az államnak. A MÁV Zrt. és a Magyar Állam képviseletében a Kincstári Vagyoni Igazgatóság 2007 augusztus végén ingatlan-adásvételi szerződést kötött a Nyugati pályaudvar Podmaniczky utcai oldalán található posta épületétől, a Ferdinánd hídon túli kazánházig, mintegy száz méter szélesen futó területre - mondta az [origo]-nak Varga Péter szakértő. Az első lépésben érintett 46 812 négyzetméteres, mintegy 4,7 hektáros területért 7,1 milliárd forintot kapott a vasúttársaság a Kincstári Vagyoni Igazgatóságtól (KVI). Ennek nagy részét a kiürítésre, a bontási munkára valamint az állammal szembeni adósság törlesztésére költötték.  Az eddig napvilágot látott hírekkel ellentétben, a Podmaniczky utca mellé szánt új kormányzati negyed miatt, várhatóan egyáltalán nem korlátoznák a vasutat a Nyugati pályudvar környékén. A főváros azonban csütörtökön - bár a közgyűlés napirendjén szerepelt a kerdés - nem döntött a fejlesztési irányokról. Emiatt valószínűleg csúsztatni kényszerülnek a kormányzati negyed 6200 fő befogadására készülő épületének tervezett 2009. május 31-i műszaki átadását - mondta Láng Balázs, a projekt kommunikációs vezetője. A fővárosi közgyűlés rendkívüli ülést is összehívhat ez ügyben, de legkésőbb december 20-án ismét napirendre kell tűznie a Fővárosi Szabályozási Keretterv megvitatását. Mi lesz a Ferdinánd-híddal? Egyelőre az sem tisztázott, hogy mi lesz az 1999-ben felújított Ferdinánd-híddal, elbontják vagy gyalogos átkelő lesz - mondták magukat megnevezni nem kívánó képviselők az [origo]-nak. Az építkezésnek pedig a jövő év tavaszán kell kezdődnie. Az Európa Unió támogatná, ha a környéken lévő kötöttpályás közlekedést fejlesztenék a buszjáratok rovására. A villamos pályákat korszerűsíteni lehetne és meg is hosszabbíthatnák a 14-es, 47-49-es villamosok vonalát - sőt, az sem kizárt, hogy összekötik ezeket. A MÁV jól halad a Nyugati pályaudvar 18., 19. és 20. vágányának elbontásával. A 15., a 16., és a 17. vágány átépítése is megkezdődött - e munkálatok határideje december 31. Januárban pedig megkezdődnek a mélyépítési munkálatok. A vágánybontás, átalakítás a víz- és csatorna közmű, valamint az erősáramú, és optikai kábelek kiváltása csaknem 400 millió forintba kerül. Az biztosnak tűnik, hogy - mivel a vágányok a tervezet szerint az Eiffel-csarnok mögé kerülnek - az Eötvös és Katona József utcában csak gyalogos forgalom lesz. Egyelőre úgy tűnik, hogy a vágányokat nem süllyesztik a föld alá, hanem a felszínen maradnak, csak sokkal korszerűbbek lesznek. Az Eiffel-csarnokból kikerülnek a vonatok, de a felszínen maradnak Az elsődleges terület után már a másodlagos területtel kapcsolatos egyeztetések zajlanak. A KVI a közbeszerzési pályázatot ki is írta. A csaknem 10-11 hektáros terület értékét nehéz megbecsülni (neves ingatlanszakértők nem is vállalkoztak, mert szerintük nincsenek pontos adatok erről).  Terézvárosnak jól jön a gigaberuházás A főváros hatodik kerületének polgármestere, Verók István szerint már most is érzékelhető a csatlakozó terézvárosi épületállomány piaci értékének 5-15 százalékos emelkedése, de a fejlesztés teljes és maradéktalan megvalósítása esetén az árak 30-50 százalékos emelkedésére lehet számítani.  A kormányzati negyed mintegy 30 hektáros területéből, a kerület önkormányzata egy összesen 100 négyzetméter alapterületű, Dózsa György út menti ingatlan felett gyakorolja a tulajdonosi jogokat. Ennek a területnek az értékbesorolása még nem történt meg. Terézváros Önkormányzata ebből egyébként számottevő bevételre nem számít - fogalmazott a polgármester.  A Nyugati pályaudvarnak a kerület közigazgatási területéről történő kiköltöztetésével nem értene egyet az önkormányzat. A pályaudvar teljes vasúti korszerűsítését, a vasúti, üzemi területek visszaszorítását, s ezzel kapcsolatban a Nyugati pályaudvair fogadó csarnok épületének esetleges funkcióváltását azonban erősen támogatják, sőt elvárják.  A kerület tervei szerint megújul a Podmaniczky utca, szélesebb, rendezettebb lesz, elképzelésük szerint alapvetően egy közforgalomra is alkalmas, dupla fasorral végigültetett városi sétány lesz, melyen XXI. századi tömegközlekedés is bonyolódhat majd.","[""devizapiac"",""szabályozás"",""ingatlanpiac"",""tömegközlekedés"",""Nyugati pályaudvar"",""MÁV"",""Forrás"",""KVI""]",0
1945,8426,https://www.origo.hu/gazdasag/20180807-allamhaztartas-julius.html,gazdasag,www.origo.hu,MTI,2018.08.07. 12:54,Az államháztartás hiánya 1491 milliárd forint volt július végén,A Pénzügyminisztérium közzétette a központi költségvetésre vonatkozó adatokat.,"Az államháztartás központi alrendszere július végén  1491,0 milliárd forint hiánnyal zárt. Ezen belül A központi alrendszer az előző hónapokhoz képest lényegesen mérsékeltebb,  70,4 milliárd forintos hiánnyal zárt.  Tavaly júliusban 94,4 milliárd forintos többletet könyvelt el az államháztartás. Az egész évre tervezett 1360,6 milliárd forintos hiánycél  109 százaléka teljesült július végéig. A tárca az év egészére továbbra is 4 százalék feletti bővüléssel és 2,4 százalékos hiánnyal számol. Az év első hét hónapjában az általános forgalmi adóból 258,7 milliárd forinttal, a személyi jövedelemadóból 149,0 milliárd forinttal, míg a biztosítottak által fizetett nyugdíj-, egészségbiztosítási és munkaerőpiaci járulékokból 163,7 milliárd forinttal több bevételt könyvelhetett el a költségvetés, mint az előző év azonos időszakában.","[""államháztartás"",""Pénzügyminisztérium""]",0
1304,4513,https://magyarnemzet.hu/gazdasag/hetfotol-mar-nyomtatott-formaban-is-elerheto-a-magyar-allampapir-plusz-7446050/,gazdasag,magyarnemzet.hu,,2019. október 29. kedd 17:06,Hétfőtől már nyomtatott formában is elérhető a Magyar Állampapír Plusz,Az elektronikus MÁP Pluszból már több mint 2500 milliárd forintot jegyeztek a magyar családok – írta Varga Mihály pénzügyminiszter a Facebook- oldalán.,"Hétfőtől a postán már nyomtatott formában is elérhető lesz Magyarország legnépszerűbb befektetési formája, a Magyar Állampapír Plusz (MÁP Plusz), hat címletben, tízezer forinttól egészen kétmillió forintig, a piacon elérhető legmagasabb kamatozással. Az elektronikus MÁP Pluszból már több mint 2500 milliárd forintot jegyeztek a magyar családok – írta Varga Mihály pénzügyminiszter a Facebook- oldalán. Az Államadósság Kezelő Központ Zrt. (ÁKK Zrt.) kedden az MTI-vel közölte: a MÁP Plusz nyomdai értékpapír változatát is elérhetővé teszi jövő hétfőtől a Magyar Posta Zrt. hálózatában, változatlan kamatfeltételek mellett. A nyomdai úton előállított MÁP Plusszal az állam célja, hogy tovább erősítse a lakossági állampapírok szerepét a megtakarítási termékek piacán. A posta a Magyar Államkincstár almegbízottjaként végzi az értékesítést kizárólagos jelleggel több mint 2100 postai szolgáltató helyén. Ezzel a tényleges lakossági megtakarítások befektetése a mostaninál még szélesebb körben történhet. A nyomdai MÁP Plusz kamatozása megegyezik az értékpapír számlára vásárolható MÁP Plusz kamatozásával. A MÁP Plusz, valamint a nyomdai úton előállított és kizárólag a posta hálózatában kapható Kincstári Takarékjegyek (KTJ I. és KTJ II.), illetve a kincstárnál megvásárolható Babakötvény és Prémium Euró Magyar Állampapír kamatai és értékesítési feltételei nem változnak. Az elmúlt időszakban megvalósult piaci hozamcsökkenés és az állampapírok iránti kedvező kereslet lehetővé teszi egyes lakossági állampapírok kamatainak mérséklését úgy, hogy azok továbbra is kiemelkedő, a piaci hozamoknál lényegesen magasabb megtérülést biztosítsanak a lakossági befektetőknek. Jelezték: hétfőtől változik egyes, a lakosság számára értékesített állampapírok kamata, így az Egyéves Magyar Állampapír (1MÁP) kamata 2,5 százalékra mérséklődik, a 3 éves Prémium Magyar Állampapír (PMÁP) kamatprémiuma 1,0 százalékra, az 5 éves futamidejű papíré pedig 1,4 százalékra csökken. A forgalmazás egyéb feltételei nem változnak, az 1MÁP és a PMÁP továbbra is elérhető az államkincstár és egyes bankok, befektetési vállalkozások fiókhálózatában. Kitértek arra, a lakossági állampapír forgalmazói jutalékok mérsékléséről is döntött az ÁKK Zrt. 2020. január 1-jétől. A csökkentés következtében a költségvetés által fizetett jutalékok 2020-ban jelentősen csökkennek.","[""Magyar állampapír plusz"",""nyomtatott forma"",""Varga Mihály""]",0
1509,5820,https://www.origo.hu/gazdasag/20170713-lehet-e-magyarorszagon-megbizasi-szerzodes-nulla-forintert-cserebe.html,gazdasag,www.origo.hu,Origo,2017.07.15. 17:54,Lehet-e ingyen dolgozni?,"Egy társas vállalkozás ügyvezetői feladatait többféle adminisztráció mellett lehet elvégezni. Az ügyvezetőt alkalmazhatja a cég főállásban, de akár megbízási szerződéssel is. Utóbbi esetben felmerülhet a kérdés: mennyit lehet fizetni, lehet-e ingyen is dolgozni.","Lehet, de ennek komoly feltételei vannak.  Az állampolgárnak rendelkeznie kell valamilyen biztosítotti jogviszonnyal, ez az aktív korú lakosság körében lehet munkaviszony, nappali szakos hallgatói státusz, gyes, gyed időszaka.  Az ügyvezetői igazgatói státusszal is szerezhető ilyen jogviszony. Ez praktikusan munkaviszonyt jelent, és így az ügyvezető után legalább a minimálbér másfélszereséig meg kell fizetni a közterheket – ennél magasabb összeg után is lehet természetesen. Munkaviszony helyett lehetőség van megbízási szerződést is kötni,  ez munkajogi szempontból jelent fontos különbséget a munkaviszonyhoz képest. A megbízási szerződésben szereplő díjazásra nincs előírás, az bármekkora összeg lehet. Akár nulla forint is. Ám nem lehet letudni a kiadásokat ezzel a módszerrel, tehát a főállású ügyvezető igazgatót nem lehet nulla forintért megbízni. Az ingyenmunka csak akkor működik, ha az ügyvezető más módon rendezi a járulékfizetési kötelezettségeit. Ez gyakorlatilag azt jelenti, hogy ha valaki rendelkezik 36 órát meghaladó munkaviszonnyal, akkor köthet olyan megbízási szerződést ügyvezetői feladatok ellátásáról, amelyben külön díjazást nem kap. Ezt azonban rögzíteni kell, külön megállapodást is célszerű kötni.  Jellemzően az ingyenes munka akkor jön szóba, ha az ügyvezetést a társaság egyik tagja végzi. Első körben ennek azért van értelme, mert a kezdő vállalkozást nem terheli meg jelentős járulékfizetési kötelezettség, a későbbiekben pedig mindezeken túl a tagok osztalékként juthatnak hozzá a cég által termelt nyereséghez.","[""munkaviszony"",""járulékfizetés"",""megbízási díj"",""főállású dolgozó""]",0
1910,8158,https://www.origo.hu/gazdasag/20160912-napelemes-auto-verseny-egyetemistak-pallasz-athene-egyetem.html,gazdasag,www.origo.hu,Origo,2016.09.12. 15:06,Ezzel a napelemes kocsival legközelebb az utcán találkozhat!,"130km\h a max, magyar egyetemisták tervezték és most versenyezni indul.","Szeptember 12-én indul útnak a Pallasz Athéné Egyetem MegaLux járműépítő csapata, hogy napelemmel hajtott autójukkal átszelhessék Dél-Afrikát. A GAMF csapata által épített jármű tavaly már bizonyított, amikor a világ egyik legjelentősebb napelemes autóversenyén Ausztráliában 46 induló csapat közül a 7. helyen ért célba. Dél Afrikában, a South African Solar Challenge elnevezésű versenyen állt startvonalhoz a Pallasz Athéné Egyetem GAMF Karának járműépítő csapata, ahol a megújuló energia segítségével nyolc nap alatt érnek Pretóriából Fokvárosba. Szemben a tavalyi ausztráliai versennyel, ahol a gyorsaság volt a cél, idén a megtett kilométerek számítanak majd. A csapat a Challenger kategóriában indul, ahol a járművek energiaforrása egy hat négyzetméteres Si-egykristályos napelem-tábla. A MegaLux csapat versenyautója is egy ilyen különleges jármű, amely  napelemen keresztül szedi össze a működéshez szükséges energiát és azt elraktározza  akkumulátoraiban. Az autó tömege mindössze 165 kg, a maximális sebessége pedig 130 km/óra. A verseny célja, hogy a járműfejlesztő csapatok olyan jármű kifejlesztésére törekedjenek, amely világosság teszi, hogy mennyire fontos a környezetvédelem és fenntarthatóság érdekében törekedni a minimális nyersanyag és energiafelhasználásra, illetve a környezetszennyezés csökkentésére. A siker annak is köszönhető, hogy a csapatot számos cég támogatja a kezdetek óta. A csapat gyémántfokozatú támogatója a Pallas Athéné Domus Mentis Alapítvány, a Duna Aszfalt Kft., az Emberi Erőforrás Támogatáskezelő, a GAMF Műszaki és Informatikai Kar, Kecskemét Önkormányzata és a Mercedes-Benz Manufacturing Hungary Kft.","[""napelemes autó"",""környezetbarát jármuvek"",""Pallas Athéné Domus Mentis Alapítvány""]",0
1947,8451,https://aktiv.origo.hu/gazdasag/hirek/vilaggazdasag/20060425felertekelodott.html,gazdasag,aktiv.origo.hu,[origo],2006.04.25. 9:08,Felértékelődött a türkmén gáz,"Jelentősen megváltozott a türkmén gáz világpiaci szerepe a közelmúltban. Korábban az oroszhoz képest olcsó, bőségesen hozzáférhető és eltérő irányú beszerzési forrásként tartották számon, de a Gazpromnak köszönhetően ma nehezebb hozzájutni, és többet is kell fizetni érte - írja a Világgazdaság.","Jelentősen megváltozott a türkmén gáz világpiaci szerepe a közelmúltban. Miközben korábban az oroszhoz képest olcsón, bőségesen hozzáférhető és eltérő irányú beszerzési forrásként tartották számon, ma nehezebben lehet hozzájutni, s kicsit többet is kell fizetni érte. Az ország bizonyított készlete 2,86 ezer milliárd köbméter az amerikai IEA becslése szerint, ugyanez orosz adatok alapján 2,1 ezer milliárd köbméter. Míg Nyugat-Európában 250-300 dollár körül alakul ezer köbméter gáz ára, az orosz Gazprom 65 dolláros, Ukrajna pedig 50 dolláros áron jut türkmén gázhoz. Az olcsóbb türkmén gázból jut a magyarországi szabadpiaci felhasználóknak is. Türkmenisztán ma évi 60 milliárd köbméter gázt termel. Az ország azért kénytelen nyomott áron exportálni, mert mindössze egy jelentős eladási útvonala van, és ez Oroszországon halad keresztül. A kiút a szállítási irányok bővítése lenne. A közelmúltban e téren több lépést is tettek: az év elején jelezték, hogy a török gázhálózaton keresztült szeretnék kijuttatni gázukat a világpiacra. Megállapodás született arról, hogy Pakisztánba 30 éven át évi 15 milliárd köbméter gázt szállítanak, ehhez azonban új cső építése szükséges. Márciusban állítólag Ukrajnával egyeztek meg a 2006-2026 között időszakra évi 50-60 milliárd köbméter gáz importjáról. Nemrég újabb nagy vevő jelent meg újabb vezetéképítési tervvel: Kína egy Üzbegisztánon át építendő csövön vár évi 30 milliárd köbméter türkmén gázt. A türkmén aktivitás, mindenekelőtt a lehetséges kínai export hírére a napokban lépett az orosz Gazprom is. Közölte, hogy a már lekötött 30 milliárd köbméter helyett inkább évi 50 milliárdot venne a következő három évben. Ha sikerül megállapodni - ez az áron is múlik -, a Gazprom teljes monopóliumhoz juthat a türkmén gáz fölött. Pozíciói ugyanis még a legjobbak az összes meglévő és leendő vevő között: a szállítóvezeték már megvan, s a Gazpromé a szállítási útvonal is. Az orosz gázóriás 2009-ig 80 milliárd köbméterre szeretné növelni türkmén importját. Ha ez sikerül, későbbre halaszthatja költséges, az északi sarkkörön túl indított gáztermelési beruházásait, s még ki is tudja elégíteni a növekvő belföldi és európai keresletet is.","[""Ukrajna"",""Oroszország"",""orosz gazdaság"",""gáz"",""orosz"",""Gazprom"",""Világgazdaság""]",0
426,5737,https://www.origo.hu/tudomany/20090817-a-vilag-legkisebb-lezere-a-szpezer-ultragyors-nanoaramkoroket-iger.html,tudomany,www.origo.hu,[origo],2009.08.18. 11:44,Bemutatták a világ legkisebb lézerét - a szpézer ultragyors nanoáramköröket ígér,"Bemutatták a világ legkisebb lézerét, mely szilícium-dioxid gömbbe foglalva 44 nanométer átmérőjű, azaz körülbelül 10-szer kisebb, mint a látható fény hullámhossza. Ez azonban nem közönséges lézer, ez az első ""szpézer"".","Maga a  szpézer  (spaser) szó a ""surface plasmon amplification by stimulated emission of radiation"" angol kifejezés rövidítése, tehát abban különbözik a lézertől, hogy nem fotonokat, hanem úgynevezett plazmonokat használ. A plazmon a plazmarezgés kvantuma, olyan kvázirészecske, mely sok tulajdonságában a fotonra emlékeztet. Míg a lézer - tükrökkel ellátott üreg felhasználásával - a fényt erősíti, addig a szpézer a plazmonokkal - a fémek felszínén levő szabad elektronok sűrűségének apró, fényt kibocsátó oszcillációival - teszi ugyenezt. A szpézert a mikroszkóptechnikában és a nano-litográfiában lehet felhasználni. Egyes optikai mikroszkópok szpézeres fényforrással nagyobb felbontásra lesznek képesek, mint a hagyományos fénymikroszkópok. A szpézeres nanolitográfiával emberi hajszál vastagságánál is finomabb minták nyomtatása is megoldható lesz. A készülék a nanoméretű áramkörök felé is megnyitja az utat, ezek több ezerszer gyorsabban dolgozzák majd fel az információkat, mint a mikroelektronikai chipek a mai számítógépek belsejében. ""Ez a munka kiemelt jelentőségű"" - mondja  Mark Stockman  (Georgia State University, Atlanta), aki  David Bergmannal  (Tel Aviv University, Izrael) együtt 2003-ban dolgozta ki a szpézer elvét. ""A szpézer a lehető legkisebb kvantumerősítő, nanoméretű optikai mezők létrehozója - nélküle a nanoplazmonika a mikroelektronikához hasonlóan tranzisztor nélkül maradna.""  A határ áttörése  Az erős fény a fém-nanorészecskéken a sajátjáéval egyező frekvenciájú felszíni plazmonokat kelt. Azonban amíg a fényt nem lehet a hullámhossza felénél kisebb térrészre fókuszálni, a plazmonok kiterjedése ennél sokkal kisebb is lehet, és így ez a ""diffrakciós határ"". A probléma eddig az volt, hogy a felszíni plazmon-oszcillációk túl gyorsan lecsengtek ahhoz, hogy a gyakorlatban használni lehetett volna őket.  Mihail Noginov, a  Norfolk State University  (Virginia) anyagtudósa és munkatársai már képesek arany nanorészecskék felszíni plazmonjainak kibocsátását erősíteni úgy, hogy lézerszerű fény keletkezzen. Az arany nanorészecskék ""Oregon Green 488"" márkanevű szerves festéket, fluoreszceinszármazékot tartalmazó szilícium-dioxid héjba vannak zárva. A nanorészecskéken az erős fény gerjeszti a festék molekuláit, és azok energiát adnak át a környező elektronoknak, így felszíni plazmon-oszcillációk alakulnak ki. Ezek a rezgő elektromos töltések 531 nanométeres hullámhosszú zöldes (lézer)fényt sugároznak ki.  A nanorészecskék a lézerberendezéstől eltérően nem keskeny nyalábban sugározzák ezt a fényt, hanem minden irányban.  Vladimir Shalaev  (Purdue Egyetem West Lafayette, Indiana) társszerző hozzáteszi, hogy bár a szpézerből eredő fény hullámainak hegyei és völgyei együtt kell hogy fussanak - azaz a fénynek koherensnek kell lennie, ami a lézerfény kulcsfontosságú tulajdonsága - a csapat még nem igazolta ezt.  Szerves lépés  Nyikolaj Zseludev ( Optoelectronics Research Centre, Southampton University, Nagy Britannia ) fizikus szerint - aki munkatársaival együtt nemrég mutatott be egy hangolható, nanoméretű, szabad elektronok által gerjesztett fényforrást - a nagy biokémiai vizsgálatok és biztonsági jelölés területén lehet majd alkalmazni az eredményeket, ahol a szpézer keskeny spektrális kimenete nagyobb cédulázási teljesítményt tesz lehetővé, mint a meglévő félvezető ún. kvantumpont emitterek. Ezek az alkalmazások nem távoliak, mondja az amerikai csapat. Noginov azonban úgy gondolja, hogy a szpézernek a koherens felületi plazmont létrehozó képessége talán még a nanolézerként való felhasználásánál is fontosabb, és a szpézer az ultragyors nanoelektronika új generációjának előhírnöke lehet. A kutatók plazmonikus áramköri elemeket állítottak elő, melyek drótokként szolgálnak, de a szpézer most az erősítők és a generátorok továbbfejlesztését is lehetővé teszi.  Ahhoz azonban, hogy szpézer hasznos legyen a számítástechnikában, a kutatóknak meg kell találni a módját, hogy elektromosan, inkább félvezetőt, mint fény használva gerjesszen szerves festéket. Ez lehetővé tenné, hogy a szpézer és a fotonikus nanoáramkör integrálását. Stockman szerint körülbelül egy év van az ilyen eszközök megjelenéséig. ""Már létezik nanolézer elektromos gerjesztéssel, ennek kiterjesztése a szpézerrel nagyon reális"" - mondja. Posztobányi Kálmán","[""lézerfizika"",""nanotechnológia"",""szpézer""]",2
610,159,https://aktiv.origo.hu/gazdasag/allas-karrier/munkajog/20050728udulesi.html,gazdasag,aktiv.origo.hu,[origo],2005.08.04. 7:26,Munka nélkül is járhat szabadság,"A nyaralási szezonban jogi szakértőink azokból az olvasói levelekből válogattak, amelyek az üdülési kedvezményekre, illetve a szabadságra vonatkozó szabályokra voltak kíváncsiak.Az összeállításból az is kiderül, hogy munkavégzés nélkül is járhat szabadság, illetve, hogy a munkáltató felszámolásával a táppénzen lévő dolgozók munkaviszonya is megszűnik.","Szeretném megtudni, hogy milyen feltételek mellett vehető igénybe kedvezményes üdülés? Milyen összeghatárokig lehet elmenni?     Kedvezményes üdülés céljából a munkáltató üdülési csekket juttathat a dolgozójának. A csekk értékéből legfeljebb a mindenkori minimálbérnek megfelelő összegű - jelenleg 57 000 Ft - kedvezmény adható adómentesen. Adómentes továbbá a munkavállaló részére a munkáltató által a tulajdonában álló, vagy vagyonkezelésében lévő belföldi üdülőben vagy szakszervezet által belföldi üdülőben biztosított üdülési szolgáltatás révén juttatott bevételből évente legfeljebb magánszemélyenként az adóév első napján érvényes havi minimálbér összegét meg nem haladó rész, feltéve, hogy a munkáltató, illetve a szakszervezet üdülési csekk formájában az adóévben nem nyújt ugyanazon magánszemélynek adómentes természetbeni juttatást.   Szabadság táppénzes állomány, gyes, gyermek ápolása után   Szeretném megtudni, vajon mennyi szabadság jár részemre a gyes lejárta után? A gyermekem után járó pótszabadságot én szeretném igénybe venni, erről külön nyilatkozatatot tettem.   A szülési szabadság idejére (24 hét) és az ezt követően igénybe vett fizetés nélküli szabadság első évére jár rendes szabadság. A 24 hét szülési szabadságból 4 hetet lehetőleg a szülés várható időpontja előtt kell igénybe venni, feltéve, ha nem volt táppénzen. A 24 hét lejárta után tehát még egy évre jár a rendes szabadság. A pótszabadság álláspontom szerint az csak akkor jár, ha mindkét szülő dolgozik.      Szeretnem megkérdezni, hogy amennyiben a munkavállaló tavaly június óta táppénzen van, jogosult-e az előző évről ki nem vett szabadságára? Mi lesz a szabadsággal, ha a dolgozó a táppénz megszűnése után fel akar mondani ?   A táppénz idejére jár a rendes szabadság. Ha a táppénz lejártát követően a dolgozó fel kíván mondani, a felmondási idejébe a ki nem vett szabadság beszámítható. (Töredékévre azonban csak az időarányos szabadság jár.) A szabadság 1/4-ével szabadon rendelkezhet a munkavállaló, a 3-ének a kiadásáról azonban a munkáltató dönt. Ha a munkaviszony év közben megszűnik, az időarányos szabadság ki nem vett részét pénzben kell megváltani.     Határozatlan idejű munkaszerződéssel foglalkoztatnak. Tavaly év végén fizetés nélküli szabadságra kényszerültem gyermekem gyakori megbetegedései miatt (beteg gyermek ápolása címén kaptam a fizetés nélküli szabadságot). A munkáltatóm szerint erre az időre nekem nem jár a rendes szabadság. Azt szeretném tudni, hogy igaza-e a fenti állítás?   Munka Törvénykönyve 138. § (5) bekezdés szerint a munkavállalót fizetés nélküli szabadság illeti meg egyebek mellett a gyermek tizenkettedik életéve betöltéséig a gyermek betegsége esetén, az otthoni ápolás érdekében. Az Mt. 130. § (2) bek c) pontja szerint a tizennégy éven aluli gyermek gondozása vagy ápolása miatti fizetés nélküli szabadság első évére jár a rendes szabadság.","[""munkahely"",""munkanélküliség"",""nyaralás"",""felszámolás"",""táppénz""]",0
2087,9406,https://magyarnemzet.hu/gazdasag/union-kivuli-import-elelmiszerek-bearamlasat-hozhatja-az-agrartamogatasok-csokkentese-6802409/,gazdasag,magyarnemzet.hu,,2019. április 18. csütörtök 19:50,Unión kívüli import élelmiszerek beáramlását hozhatja az agrártámogatások csökkentése,"Amennyiben az uniós Közös Agrárpolitika (KAP) forrásai csökkennek, az meg fog mutatkozni az élelmiszerárakban, s az Európai Unión kívüli import élelmiszerek beáramlását eredményezheti – mondta a Nemzeti Agrárgazdasági Kamara (NAK) elnöke csütörtöki sárbogárdi sajtótájékoztatóján.","Győrffy Balázs a Fejér megyei városban tartott gazdafórum előtt kiemelte, hogy a magyar és az uniós gazdáknak olyan állatjóléti és élelmiszerbiztonsági kritériumoknak kell megfelelniük, amelyek példa nélküliek a világon, miközben az unión kívülről érkező élelmiszerek esetében ugyanez nem mondható el. Az elnök sajnálatosnak nevezte, hogy a 2020 utáni hétéves tervezési időszak előkészítésekor nem újabb programok indításáról folyik a vita Brüsszelben, hanem arról, mennyi pénz fog rendelkezésre állni és ebből mennyi jut hazánknak. Hajmeresztőnek nevezte azt a brüsszeli javaslatot, hogy a KAP-ból óriási pénzeket elvonjanak és a forrásokat a migrációs költségek ellensúlyozására használják. Győrffy Balázs szerint Brüsszel jelenlegi törekvései pénzt vennének el a „magyar vidéktől”, ami nyilvánvalóan ellentmond a magyar gazdák érdekeinek, hiszen a közelmúltban a magyar agrárgazdaság teljesítménye másfélszeresére nőtt, mint ahogy az agrárexport is. Úgy vélte, egyre közelebb kerülünk azon országokhoz, amelyek „történelmi hátterükből következően előttünk vannak”, de a trend könnyen megtörhet, ha a fejlesztési források csökkennek a következő időszakban. Sárbogárd fideszes országgyűlési képviselője, Varga Gábor hangsúlyozta, hogy Dél-Fejérben húzóágazat a mezőgazdaság termőterületekkel, állattartó telepekkel és feldolgozóiparral, vagyis ennek a térségnek kifejezetten hátrányos lenne az uniós pénzek csökkenése. Jelezte, hogy további 30-40 százalékkal hatékonyabbá lehetne tenni a magyar mezőgazdaságot elsősorban a precíziós gazdálkodás és az öntözés elterjesztésével, ám ezekhez elengedhetetlen lenne az eddig agrártámogatások megtartása, azok növelése.","[""agrártámogatások"",""beáramlás"",""élelmiszerek"",""Győrffy Balázs""]",0
211,8296,https://index.hu/sport/futball/2009/03/27/gera_zoltane_a_het_golja_az_uefa-nal/,sport,index.hu,Index,2009.03.27. 19:01,Gera Zoltáné a hét gólja az UEFA-nál,"Az éllovas Manchester United váratlanul 2-0-ra elbukott a Fulham otthonában, a második gólt Gera Zoltán lőtte, ahogy már beszámoltunk róla, látványosra sikeredett. Most az európai szövetség is a legszebbnek találta.","Az Európai Labdarúgó Szövetség (UEFA) minden hét után megválasztja az elmúlt hét legjobb játékosát és gólját. Utóbbi kategóriában Gera Zoltán ollózósa lett az első, amelyet a Manchester Unitednek lőtt a 87. percben. Majdnem az első labdaérintésével gólt ünnepelhetett, mivel öt perccel korábban cserélte be edzője, Roy Hodgson. Gera blogján elismerte , nagyon kellett az önbizalmának ez a gól, de helyén kezeli, pontosan tudja, hogy a csapaton belüli helyzetén semmit sem változtat. „A mostani góllal talán jeleztem a szurkolóknak, hogy valójában milyen játékos vagyok” – értékelt. Pályafutása három legszebb góljában szerinte benne van a mostani, egyben ez a legfontosabb. A szezonban eddig kétszer találkozott a két csapat, a Fulham még gólig sem jutott, 0-7-es aránnyal hozták a két meccset. A szezonban ez volt a második találata, az elsőt még a negyedik fordulóban lőtte a Boltonnak, szeptember tizenharmadikán. Október eleje óta mindössze egy meccset játszott végig, idén a kezdőbe is csak egyszer verekedte be magát, az elmúlt néhány meccsen csak perceket kapott. Az angol kommentárok kiemelték a mozdulat szépségét, de inkább azzal foglalkoztak, hogy mi lesz a folytatásban a Manchester Uniteddel, mivel három játékosára sem számíthat a következő fordulóban Alex Ferguson. A Fulham április 4-én a másik bajnokesélyest, a Liverpoolt fogadja.",,1
1036,2820,https://magyarnemzet.hu/gazdasag/aprilisban-meg-jarhatnak-vonatok-debrecen-es-balmazujvaros-kozott-6385556/,gazdasag,magyarnemzet.hu,,2019. március 28. csütörtök 21:21,Áprilisban még járhatnak vonatok Debrecen és Balmazújváros között,"A Debrecen-Füzesabony vasútvonalon áprilisban, a korábbi hírekkel szemben, még járnak a vonatok, egyelőre nem kell pótlóbuszokkal utazni – közölte a MÁV Zrt. kommunikációs igazgatósága csütörtökön az MTI-vel.","A vasúttársaság korábban arról tájékoztatott, hogy a személyszállítás áprilistól decemberig tartó, mintegy nyolchónapos autóbusszal történő helyettesítése a debreceni észak-nyugati gazdasági övezet fejlesztésével összefüggő kavics- és kőszállítások miatt szükséges. A térségben folyó régészeti feltárások csúszása miatt azonban áprilisban még nem lesz kőszállítás, így a vonatközlekedésben sem lesz korlátozás – jelezte a MÁV. A szállítások várhatóan csak májustól kezdődhetnek meg: a Rail Cargo Hungaria (RCH) a ki- és átrakodásokhoz a macsi megállóhely teljes vágánykapacitását igénybe veszi. A vasúti kőszállítás révén legalább 22 ezer nehézgépjármű-fuvartól mentesül a közúthálózat. Az EDC Debrecen Város- és Gazdaságfejlesztési Központ március 21-én azt közölte az MTI-vel, hogy három egykori település maradványaira bukkantak a régészek a BMW Group leendő zöldmezős beruházásának is helyet adó debreceni észak-nyugati gazdasági övezet területén. Közleményük szerint a 400 hektáros területen a debreceni Déri múzeum szakembereinek irányításával három múzeumból százötvenen vesznek részt a feltárásban. A beruházási területen lévő tizenöt régészeti lelőhely közül tizenegyet érintenek teljes felületű megelőző feltárások, összesen több mint 240 ezer négyzetméteren. A feltárásokon jelenleg kilenc csapat dolgozik tíz-tizenegy régész vezetésével.","[""Balmazújváros"",""debrecen"",""közlekedés"",""MÁV"",""vasút""]",0
618,208,https://www.origo.hu/gazdasag/befektetes/20080612-becs-megveszi-az-unicredit-betreszet.html,gazdasag,www.origo.hu,[origo],2008.06.12. 13:15,B�T: B�cs megveszi az UniCredit r�sz�t,"Az UniCredit Bank Hungary Zrt. Fel�gyel�bizotts�ga mai �l�s�n felhatalmaz�st adott a bank Budapesti �rt�kt�zsd�ben birtokolt 25,2 sz�zal�kos tulajdonr�sz�nek elad�s�ra a Wiener B�rse-nek.","A tervezett �rt�kes�t�sre a Csoport meghirdetett strat�gi�j�val �sszhangban ker�l sor, melynek c�lja a szervezet egyszer�s�t�se �s az alap�zlet�gakra val� �sszpontos�t�s. A tranzakci�b�l sz�rmaz� bev�tel a magyarorsz�gi UniCredit Bank folyamatban l�v� ambici�zus lakoss�gi expanzi�j�nak finansz�roz�s�hoz j�rul hozz�. Az expanzi� eredm�nyek�nt a bank k�t �ven bel�l megdupl�zza �rt�kes�t�si helyeinek sz�m�t. A magyarorsz�gi UniCredit Banknak a tulajdonosi szindik�tus tagjak�nt van tulajdonr�sze a Budapesti �rt�kt�zsd�ben. A Fel�gyel�bizotts�g felhatalmazta a menedzsmentet, hogy a szindik�tusi szab�lyokkal �sszhangban meg�llapodjon a tranzakci�r�l a Wiener B�rse-vel, a szindik�tus egy m�sik tagj�val. A tranzakci� lez�r�s�r�l folynak a t�rgyal�sok. A tulajdonr�sz �rt�kes�t�s�hez az �rintett fel�gyeleti szervezetek j�v�hagy�sa sz�ks�ges.","[""Bécs"",""tőzsde"",""bank"",""UniCredit"",""BÉT"",""Wiener Börse""]",0
613,180,https://www.origo.hu/gazdasag/20171211-valtozo-szallodai-szolgaltatasok-20128-ban.html,gazdasag,www.origo.hu,Origo,2017.12.12. 14:35,Így változnak meg a szállodai szolgáltatások jövőre,"Válaszul a 2017-ben bekövetkezett sok geopolitikai, szociológiai és technológiai változásokra, az ötcsillagos szállodák átalakulnak. Többé már nem hagynak ajándék csokoládét a párnán, de helyette bővítik wellness szolgáltatásaikat, barátságosabb légkört alakítanak ki a recepción, és még a jövő digitális technológiáival is felvértezik a szobákat.","A amerikai szállodák piaca 2018-ban drágul, mivel az üdülőhelyi bérlési díjak egyre általánosabbá válnak, és ez akár 25 dollár (7 ezer forint) többlet is lehet éjszakánként. Ez leginkább az olyan nagyvárosokban jelenthet problémát, mint New York, Chicago vagy Los Angeles, ahol kevesebb a kiadó szoba, mint az igény rá. Ugyanakkor ez a szállodák számára megéri, mivel így nincs plusz költség a kihasználatlan szobákkal – foglalta össze Bjorn Hanson, a NYU Tisch Központ Vendéglátás és idegenforgalom professzora. Sok szálloda véli úgy, hogy az olyan apróságokat, mint a csokoládé a párnán vagy az állandóan bevetett ágy, kiveszik az ingyenes szolgáltatások közül, ezzel pedig pénzt is spórolnak. A vendégek nem szeretik, ha sérül a privát szférájuk a szállodában, ezért ezeket fokozatosan szüntetik meg, vagy pedig plusz díjakért lehet igénybe venni – mondta Hanson. Mostanság a technológia áll mindennek a középpontjában""  – nyilatkozta Tina Edmundson, a Marriott International globális márkavezetője. A Marriot olyan szobákat alakít ki a Samsunggal és a Legranddal karöltve, ahol a zuhanyzók tárolják és emlékeznek a vendégek kedvenc vízhőmérsékletére, digitális képkeretek vannak a falon, hogy a vendégek saját családi fotóikat is feltölthessék, de akad olyan különleges tükör is, amely képes jóga-pózokat bemutatni. Hasonló, digitális irányítású szobákat alakít ki a W hotels és a Hilton is.  Sok időbe telik, míg ez a technológia elterjed, de így majd valós idejű lehet a szolgáltatások személyre szabása, és ezzel mindenki csak nyer""  – foglalta össze Marcello Gasdia, a Deloitte utazási, vendéglátói és szolgáltatási csoporttól. Bjorn Hanson úgy véli, a rideg, személytelen, és régi stílusú recepciós asztalokat felváltja egy sokkal családiasabb hangulatú helyiség. „Ötven évvel ezelőtt az embereknek nem volt bankkártyája, és mikor a bűnözők lopni akartak, akkor felugrottak a pultra és elrabolták a készpénzt. De a szállodáknak ma már nincs szükségük magas és széles akadályra a vendégek és a személyzet között. Miért ne lehetne egy kis ülősarkot kialakítani, a mostani recepciós pult helyett, ahol kényelmesen lehet intézni a bejelentkezést?” – tette hozzá Hanson. Az elegáns nappali hatását keltő recepciók már kezdenek terjedni, és megjelentek az olyan kiváló szállodákban is, mint a párizsi Hôtel de Crillon, vagy a nemrég felújított Rosewood. Cikkünk a következő oldalon folytatódik","[""wellness"",""szálloda"",""luxus"",""okos hálózat"",""Hilton"",""Marriott""]",0
705,771,https://www.origo.hu/gazdasag/20190712-mentoovet-kaphat-a-bajba-jutott-thomas-cook-utazasi-iroda.html,gazdasag,www.origo.hu,Origo,2019.07.12. 13:00,Megmenthetik a bajba jutott utazási irodát,"A világ legrégebbi utazási irodája, a Thomas Cook 750 millió fontos (272 milliárd forint) mentőösszegről tárgyalt a bankokkal és legnagyobb részvényesével a kínai Fosunnal – írja a  BBC .","A cég elnök-vezérigazgatója, Peter Fankhauser azt mondta, hogy a megállapodás eredménye nem az lett, mint szerették volna, de célirányos. Hozzátette, hogy a cégnek elegendő tartaléka van arra, hogy fedezze működését, így nem kell aggódni a már lefoglalt utazások miatt. Ugyan ez nem az a végeredmény, amit mi szerettünk volna, de ez a megállapodás egy célirányos és felelősségteljes megoldás, ami biztosítja a Thomas Cook üzleti jövőjét""  – nyilatkozta a megállapodásról Fankhauser. A Thomas Cook rendelkezik az AOTL légi utazásszervezők engedélyével, ami azt jelenti, hogy a brit utazók nem veszítik el pénzüket sem a befizetett, de meghiúsult utak, sem pedig az utazási iroda esetleg csődje miatt. A 750 millió fontos pénzügyi segítség elegendő ahhoz, hogy a cég év végéig működjön, és hogy befektethessen a jövőbe – állítja a cég. Az utazásszervező cég nem tudta tartani a lépést az egyre erőteljesebb online versenyben, továbbá az egyre magasabb üzemanyagköltségek szintén nehezítették működését. Az év elején a Thomas Cook költségcsökkentő intézkedéseket vezetett be,  21 utazási irodáját bezárta és mintegy 300 munkavállalót bocsátott el. Tavaly a nyári hőhullám miatt foglaltak le kevesebb utat, míg Nagy-Britannia idei kilépési tervének bizonytalansága is hozzájárult a pénzügyi nehézségekhez. Májusban a cég 1,5 milliárdos féléves veszteségről jelentett. További költségcsökkentési terveket indítottak, például a Peterborough-i központi irodában 150 dolgozó kapta meg a felmondását. A megállapodás akár ahhoz is vezethet, hogy a cég kivonul a részvénypiacról, és akkor a világ legrégebbi utazási irodája magánvállalattá válhat.  Az elmúlt évben a Thomas Cook részvényeinek árfolyama több mint 90 százalékkal csökkent. A hongkongi Fosun befektetési óriásnak jelenleg 18 százalékos részesedése van az utazásszervezőben, de később akár a vállalat többségét is megszerezheti.","[""utazási iroda"",""mentőcsomag"",""Thomas Cook""]",0
2128,9742,https://www.origo.hu/gazdasag/20200707-kerekparuthalozat-fejlesztesek.html,gazdasag,www.origo.hu,Origo,2020.07.07. 07:42,A magyar kerékpárutak hálózata 2030-ra 15 ezer kilométeresre növekszik,"Egyre sűrűbben szövi be az országot a kerékpárutak hálózata, építésükre és fejlesztésükre az elmúlt hat évben kétszázmilliárd forintot költöttek hazai és uniós forrásokból.","Kétszázmilliárd forint hazai forrásból és uniós támogatásból megvalósuló fejlesztéssel nő belátható időn belül  6 ezer kilométerre a magyarországi önálló kerékpárutak hossza. Összességében máris 9 ezer kilométernyi a kerékpározásra ajánlott út, miután a 2010-ben új alapokra helyezett fejlesztési stratégia a hálózatépítésre fókuszál, Ausztriához és Szlovéniához hasonlóan túraútvonallá fűzve a kínálatot.  A kerékpározható hálózat 2030-ra 15 ezer kilométeresre terebélyesedik a célkitűzés szerint. A fejlesztés – mint Petényi Mirkó, az Aktív és Ökoturisztikai Fejlesztési Központ kommunikációs igazgatója a  Világgazdaságnak  elmondta – nem minden esetben önálló kerékpárút építését jelenti, hanem esetenként a helyi viszonyoknak megfelelően a kis forgalmú útvonalak kiszélesítésével kerékpározható szakaszok létrehozását is. A rendelkezésre álló úthálózat csaknem fele önálló kerékpárút vagy gyalog- és kerékpárú t. Ilyenekből egyre több van. A múlt héten adták át a Tépe és Berettyóújfalu közötti kerékpárút 8,3 kilométeres szakaszát, amely nettó 945 millió forintból épült meg, és lehetővé tette, hogy immár Debrecentől Nagyváradig lehessen biciklizni. Ugyancsak a múlt héten avatták fel az Eger–Egerszalók–Hőforrás közötti, turisztikai jelentőségű 5 kilométeres kerékpárutat, amely bruttó 432 millió forintba került. Bezárult a Tisza-tavi kerékpárút is a Poroszló és Tiszafüred közötti távval, és négy kerékpároshíddal egészült ki az észak–déli Eurovelo 11-es útvonalhoz csatlakozó út, csaknem 3,3 milliárd forintból.","[""beruházás"",""kerékpár"",""kerékpározás"",""kerékpárút"",""fejlesztések""]",0
1386,5033,https://www.origo.hu/gazdasag/20150330-a-fidesz-tovabbi-szigoritast-javasol-a-brokerbotranyok-aldozatainak-karteriteset-szolgalo-vagyon.html,gazdasag,www.origo.hu,MTI,2015.03.30. 14:37,Brókerbotrány: Rogán kártalanítást ígér a dolgozó kisembereknek,A Fidesz-frakció további szigorítást javasol a brókerbotrányok áldozatainak kártérítését szolgáló vagyon biztonságba helyezéséről szóló törvényjavaslatban - közölte Rogán Antal frakcióvezető az Országgyűlésben napirend előtt.,"Közölte, olyan módosító indítványt adnak be, amely világossá teszi, hogy a vagyon zár alá vétele szempontjából vizsgálhatók azok a tranzakciók is, amelyek a büntetőeljárást megelőző egy évben történtek. Hozzátette:  a dolgozó emberek kártalanításában érdekeltek.  Jelezte azt is, hogy a Fidesz-frakció véleménye szerint a Quaestor is egy brókerbotrány, ezért a Befektető-védelmi Alap (Beva) felelősséggel tartozik. A frakció elvárása az, hogy a Beva a Quaestor-brókerügy minden egyes hatmillió forint alatti kisbefektetőjét kártalanítsa - mondta Rogán Antal. Az Országgyűlés munkáját  ide kattintva  percről percre követheti.","[""Rogán Antal"",""brókerbotrány"",""Fidesz"",""Quaestor""]",0
532,8972,https://www.origo.hu/tudomany/20080619-a-ferfi-homoszexualitast-okozo-genetikai-elteres-fokozza-a-noi-termekenyseget.html,tudomany,www.origo.hu,[origo],2008.06.19. 7:50,A homoszexualitást okozó génváltozatok előnyösek is a szaporodáshoz,"Számos kutató szerint a homoszexualitás, illetve az erre való hajlam hátterében részben genetikai okok állhatnak. Ám ha ez valóban így van, miként maradhatott fenn ez a szaporodás szempontjából hátrányosnak látszó eltérés az evolúció során? Olasz kutatók új eredményei egy lehetséges magyarázattal szolgálnak.","Olasz tudósok még 2004-ben 200 olyan családot vizsgáltak, ahol előfordult homoszexuális férfi családtag. Azt tapasztalták, hogy a homoszexuális férfiak anyja, anyai nagynénje és anyai nagyanyja az átlagosnál termékenyebb volt. A kutatók számos genetikai modellt felállítva próbálták megmagyarázni a tapasztaltakat, és most találtak egy megfelelő változatot. ""Kutatásaink során most először fordul elő, hogy egy modell valamennyi adatunkhoz jól illeszkedik - mondja Andrea Camperio-Ciani, a tanulmány vezető szerzője, a Padovai Egyetem evolúciópszichológusa. - ""Ezek a génváltozatok szexuálisan antagonisztikus módon működnek, azaz amikor nőben fejeződnek ki, akkor növelik, amikor viszont férfiban, akkor csökkentik a termékenységet. Ez olyan jellegzetesség, amelyből az egyik nem előnyt húz a másik kárára."" Ez megmagyarázhatja az öröklött homoszexualitás látszólagos paradoxonát. Mivel a homoszexuális férfiak kisebb valószínűséggel nemzenek utódot (ha egyáltalán lesz utódjuk), mint a heteroszexuálisak, akkor - amennyiben a homoszexualitást részben valóban genetikai tényezők okozzák - miért nem tűntek el már a génállományból az erre hajlamosító faktorok? Ha azonban ugyanaz a génváltozat felelős a férfiak homoszexualitásáért, mint amelyik a nők fokozott termékenységéért, akkor a férfiak miatt bekövetkezett utódcsökkenést a kutatók szerint bőven ellensúlyozza a család nőtagjainak fokozott termékenysége. Camperio-Ciani a LiveScience internetes folyóiratnak elmondta, hogy Richard Dawkins (az ismert evolúcióbiológus, az önző gén elmélet atyja) már rég fölvetette a nemileg antagonisztikus szelekció gondolatát, de eddig még sosem sikerült bizonyítani a létezését embereknél. Rovaroknál már rengeteg példát találtak rá, és nemrég emlősöknél (szarvasoknál) is fölfedeztek egy ilyen típusú szelekcióra utaló jellegzetességeket. (A rangsorban elől álló szarvasbikák nőstény utódai ugyanis meglehetősen sikertelennek bizonyultak felnőtt életük folyamán a szaporodásban.) Camperio-Ciani szerint nekik sikerült kimutatniuk, hogy a nemileg antagonisztikus szelekció fajunkban is működik, és fontos szerepet tölthet be a homoszexualitás genetikai hátterének fennmaradásában.","[""homoszexualitás"",""genetika""]",2
1605,6353,https://aktiv.origo.hu/gazdasag/hirek/vallalatihirek/20030323csod.html,gazdasag,aktiv.origo.hu,MTI,,Csőd fenyegeti a legrégibb latin-amerikai légitársaságot,"Csődközeli helyzetbe jutott a legrégibb latin-amerikai légitársaság, a kolumbiai Avianca és amerikai leánycége, az Avianca Inc.","A légitársaság hétvégi bejelentése szerint pénteken kértek csődvédelmet, amellyel a 130 millió dolláros adóssággal küszködő légitársaság időt próbál nyerni, hogy szanálási programját végrehajthassa. Az 1919 óta fennálló cégnek így 90 napja lesz arra, hogy szanálási tervét előterjessze, addig a légitársaság normálisan üzemel. Az Aviancát a repülési ipar 2001. szeptember 11-e nyomán kirobbant átfogó válsága, a magas olajárak következtében növekvő kerozinköltségek és az erőteljes foglaláscsökkenések mellett az argentin válság miatt a pezó leértékelése is sújtotta, legújabban pedig az iraki háború.","[""légi közlekedés"",""csődközeli helyzet"",""leánycég""]",0
251,10103,https://magyarnemzet.hu/sport/meg-nem-adja-fel-a-cszka-7468955/,sport,magyarnemzet.hu,Novák Miklós,2019. november 7. csütörtök 15:06,Még nem adja fel a CSZKA,"Végzetes következményekkel is járhat a labdarúgó Európa-ligában a csütörtök esti Ferencváros-CSZKA mérkőzés. No, nem a fradistákra, hanem a moszkvaiakra nézve: amennyiben kikapnak, már a negyedik forduló után lemondhatnak a továbbjutási reményei­kről. Szergej Rebrov együttese viszont nyugodtan futballozhat, nincs vesztenivalója, s miért ne győzhetné le másodszor is az orosz csapatot.","Szergej Rebrov szombaton, a Mezőkövesd elleni 1-1-es döntetlen után kifakadt, mondván, fáradt a csapata, ennyi mérkőzést nem lehet sorozatban magas szinten játszani. Mi más lehetett tegnap a fő kérdés, mint hogy sikerült-e a játékosokat felrázni. A futballisták nevében Isael azt felelte, tényleg sok a meccs, talán több is kelleténél, de ilyen fontos mérkőzésen ki ne akarna szerepelni. Ahogy mondta, mindannyian készen állnak. A brazil labdarúgó másfél éven át Oroszországban, a Krasznodarban játszott, majd négy éven át Kazahsztánban, szintén orosz nyelvterületen, így személyes benyomása is van az orosz futballról. Sőt az orosz nyelvről is, amely szerinte könnyebb a magyarnál. – Szerettem Oroszországban futballozni, erős a bajnokság, s a CSZKA hagyományosan az egyik legjobb csapat – Isael senkit sem lepett meg jól nevelt válaszával. Szergej Rebrov jókedvűen érkezett a sajtótájékoztatóra, s beszédes kedvében volt – talán azért is, mert oroszul nyilatkozhatott, mindenesetre ukrán létére nem voltak nyelvi nehézségei. – Most négy napot pihenhettünk, ez elegendő. A csapat jó állapotban van, s az ilyen mérkőzés pluszenergiákat mozgósít – jellemezte a saját együttesét a mai találkozóra készülve. Amikor a CSZKA formájáról kérdezték, Rebrov tréfásan megjegyezte, erről talán az orosz csapat edzőjét kellene kérdezni, majd így válaszolt: – A CSZKA jobban futballozik az Európa-ligában annál, mint amit az eredményei mutatnak. Biztosan nem mondott még le a továbbjutás lehetőségéről. Ezt az orosz klub egyik játékosa is megerősítette. – Kilenc pontot kell szereznünk a hátralévő három mérkőzésen, aztán meglátjuk, az mire lesz elég – szögezte le Georgij Scsennyikov. A CSZKA jól kezdte a 2019–20-as idényt, tíz forduló után vezette az orosz bajnokságot, aztán látványosan megtorpant, a legutóbbi négy fordulóban nem tudott nyerni. Visszaesett az ötödik helyre, de mögötte szakadék tátong, és a moszkvai gárda csupán három ponttal van lemaradva a második Szpartaktól és hattal a listavezető Zenittől. A moszkvaiak Európa-liga-szereplésére annál nehezebb magyarázatot találni. Mentesültek a selejtezőktől, egyből a főtáblán kezdtek – három vereséggel. Vendégként a Ludogorectől 5-1-re, odahaza az Espanyoltól 2-0-ra, majd a harmadik fordulóban a Ferencvárostól szintén hazai pályán 1-0-ra kaptak ki. A múlt héten mintha javult volna a formájuk, az Orosz Kupában nyertek az Ufa ellen, majd Szentpéterváron 1-1-es döntetlent játszottak. – Nem vagyunk és nem is voltunk rossz formában – igyekezett rácáfolni az eredményekre Viktor Honcsarenko, a CSZKA vezetőedzője. – Mi végig úgy éreztük, hogy jól játszottunk, de nem mindig jönnek az eredmények. Most volt két jó meccsünk, ezért jobb a hangulat a csapatnál, így könnyebb készülni a találkozóra. H csoport, a 4. forduló párosítása:  Ferencváros–CSZKA Moszkva 21.00 (tv: Sport 1), Espanyol–Ludogorec 21.00,  az állás:  1. Espanyol 7 pont, 2. Ludogorec 6, 3. Ferencváros 4, 4. CSZKA Moszkva 0.","[""CSZKA"",""Európa-liga"",""ferencváros"",""labdarúgás"",""szergej rebrov""]",1
2034,9034,https://aktiv.origo.hu/gazdasag/hirek/vilaggazdasag/20060725ayukos.html,gazdasag,aktiv.origo.hu,MTI,2006.07.25. 18:22,A Jukosz csődjének kimondását kérik a hitelezők,"A vállalatóriás csődjének kimondását kérő hitelezők szavazatukkal egy három éve húzódó ügy végére tettek pontot. Amennyiben a bíróság elfogadja a csődeljárás iránti kérelmet, helyreállhat az orosz energiapiac feletti állami ellenőrzés.","A csőd kimondását javasolta a hitelezőknek Eduard Rebgun, a társaság bíróság által kinevezett biztosa, mert a teljes hitelezői követelésük nem teljesíthető a cég összes maradék vagyonának eladásával. A keddi moszkvai ülésen megjelent 24 hitelező az összes szavazat 94,22 százalékával fogadta el a javaslatot. A hitelezők ezt megelőzően elutasították a Jukosz szanálására benyújtott tervet, és nemet mondtak arra a javaslatra is, hogy külső irányítás alá vegyék a társaságot. A Jukosz vezetése ugyan még hétfőn olyan jelentést tett közzé, hogy a legfrissebb adatok szerint a társaság értéke közel 87,8 milliárd dollárt tesz ki, szemben a csődbiztos által számított 16,65 milliárd dollár értékkel, a hitelezők Eduard Rebgunra hallgattak, aki szerint a társaság szanálására kidolgozott terv jogilag kifogásolható, és semmi biztosítékot nem ad arra, hogy belátható időn belül vissza tudják fizetni a társaság adósságait. A Jukosz legnagyobb hitelezői az orosz szövetségi adóhivatal után az orosz állam tulajdonában álló Rosznyeft olajtársaság, illetve a Gazprom gázmonopólium. A Jukosz csődjének kimondása mindkettejük számára azt jelenti, hogy a piaci ár alatt juthatnak jelentős Jukosz-vagyonrészekhez. Piaci áron számolva a felszámolásra ítélt társaság 20 százalékos részesedése a Gazpromnyeftben valamivel több mint 4 milliárd dollárt ér, a Rosznyeftben lévő részesedései pedig ennek a kétszeresét. A csődeljárás kezdeményezésének hírére a Jukosz részvényei azonnal 35 százalékkal, 14 rubelre (53 dollárcentre) estek vissza. A Gazprom-részvény árfolyama 0,8 százalékkal, a Rosznyeft-papírok ára 0,3 százalékkal emelkedett az orosz tőzsdén. Tim Osborne, a Jukosz részvényeinek többségét birtokló Group Menatep Ltd. (GML) ügyvezető igazgatója úgy nyilatkozott, hogy a GML nemzetközi bíróságok előtt fog kártérítést követelni az orosz államtól. A Jukosz elleni ügyészségi eljárás 2003 nyarán indult, miután a társaság vezetője, Mihail Hodorkovszkij nyilvánosan közölte, hogy a 2003 decemberi helyhatósági választásokon két ellenzéki pártot fog támogatni. Moszkvában abban az időben azt is szinte kész ténynek tekintették, hogy a leggazdagabb orosz olajbáró 2008-ban indulni fog az elnökválasztáson.","[""Oroszország"",""energiapiac"",""csőd"",""hitelminősítés"",""bíróság"",""Jukosz"",""Rosznyeft""]",0
650,362,https://www.origo.hu/gazdasag/hirek/hazaihirek/20060123allami.html,gazdasag,www.origo.hu,[origo],2006.01.23. 7:35,Állami mentőövet kap a Transelektro,"Egymilliárdos gyorssegélyt ad a Transelektrónak az állam az Eximbank Rt.-n keresztül - jelentette be pénteken Kóka János gazdasági és közlekedési miniszter, miután tárgyalt a vállalat elnök-tulajdonosával, Székely Péterrel.","Az Eximbank Rt. megvásárolja a csoport követeléseinek egy részét. A gazdasági tárca megvizsgálja, milyen további tőke- és hitelnyújtással segíthet a bajba jutott vállalatnak, de várhatóan a Magyar Fejlesztési Bank (MFB) Rt. ad majd friss tőkét. A társaságnak a további működéshez, mintegy 5 milliárd forint azonnali tőkeinjekcióra lenne szüksége. A miniszter emellett felkérte az ITDH-t, hogy kutasson fel új piacokat a Transelektro termékeinek - számol be a Napi Gazdaság.  Az állam már eddig is 22 milliárd forinttal van benne a csoportban, ebből 11 milliárd forint exporthitel, ezért a kormánynak érdeke a Transelektro megmentése - véli a gazdasági miniszter. A reorganizációra a hitelező bankoknak is áldásukat kell még adniuk. A pénzintézetek ma tárgyalnak arról, mit kérnek az átütemezésért cserébe. A bankok egyébként, várhatóan a csoport ingatlanvagyonát szeretnék biztosítékként, ám a Transelektro tulajdonosai csak az ingatlanokra felvett jelzálogkölcsönnel akarják friss tőkéhez juttatni a céget. A friss likviditás mellett készül egy reorganizációs és egy szanálási terv is, amely a hosszú távú nyereségességet biztosítaná.  A csoport élére válságmenedzsmentet neveznek ki, amelynek feladata a fizetésképtelenség megszüntetése mellett, a hosszú távú stratégia kidolgozása és a vállalati struktúra átalakítása, átláthatóbbá tétele. A reorganizáció egyes üzletágak átszervezésével és összevonásával, üzemek bezárásával és dolgozók elbocsátásával jár. A jelenlegi vezetés beleegyezett abba is, hogy nagyobb beleszólást enged a hitelezőknek, s készek új befektetőket is bevonni.","[""Kóka János"",""Székely Péter"",""közlekedés"",""Transelektro"",""Ganz Transelektro"",""Eximbank""]",0
1607,6362,https://www.origo.hu/gazdasag/20080125-az-allianznal-is-halaszthato-a-kotelezo-befizetese.html,gazdasag,www.origo.hu,MTI,2008.01.25. 15:48,Az Allianznál is ráér a kötelező befizetése,"Az Allianz biztosító február 29-ig ad halasztást új ügyfeleinek arra, hogy a kötelező gépjármű felelősségbiztosítás (kgfb) első részletét befizessék. Az Aegon már korábban  lehetővé tette ezt.","A probléma abból adódik, hogy a kgfb-ről szóló kormányrendelet szerint a biztosító kockázatvállalása megszűnik, ha az ügyfél az esedékességtől számított 30 napon belül nem fizeti be a díjat. Miután az esedékesség január 1. volt (mindig a következő biztosítási időszak első napja), nemfizetés miatt január 30-án megszűnik a szerződés. Az év végi kgfb-kampány miatt több biztosító nem tudta idejében kiküldeni új ügyfeleinek - múlt év november-decemberben mintegy 700 ezren váltottak biztosítót - a csekket, illetve számlát.  Eddig az Aegon jelezte, hogy március 20-ig ad fizetési halasztást, míg az Allianz február 29-ig tolta ki a fizetési határidőt, megjegyezve, hogy a csekkek még januárban megérkeznek mindenkihez. A biztosító kockázatvállalása tehát rendben van a halasztással, de miképpen igazolja az autó tulajdonosa (üzembentartója) egy közúti ellenőrzéskor, hogy van kgfb-je. Az Allianz azt javasolja, hogy tartsák maguknál a biztosítási ajánlatukat, bár azon nem szerepel a halasztás.  Viszont a rendőrök - akár az igazoltatás helyszínén is - ellenőrizni tudják a központi nyilvántartásból, hogy az adott kocsinak van-e érvényes biztosítása. Ezt az adatbázist az Allianz naponta frissíti, tehát aki halasztást kapott, annak élőként szerepel a biztosítása a rendszerben. Az autósok ne lepődjenek meg, ha az első díjértesítőn nem a bónusz fokozatuknak megfelelő lesz a díjuk. Ennek az az oka, hogy az új biztosító még nem kapta meg a régitől a kártörténeti igazolást, addig pedig kötelező a biztosítottat az alap (A0) osztályba besorolni. A kártörténeti igazolások pedig azért késnek, mivel most először december utolsó napjáig kell vizsgálni minden autóst, korábban az év közepén zárult a megfigyelési időszak. A kártörténeti igazolás megérkezését követően a biztosító a szerződő bonus-malus besorolását és díját az igazolás tartalmának megfelelően - 2008. január 1-jére visszamenőleg - módosítja. A többletdíjat pedig - az ügyfél kérésének megfelelően - visszautalja vagy beszámítja a későbbi díjba.","[""biztosító"",""halasztás"",""kötelező gépjármű"",""Aegon"",""Allianz Hungária""]",0
1720,7124,https://www.origo.hu/gazdasag/20151222-megapolis-simicska-lajos-fonyo-karoly-tv2-gvh.html,gazdasag,www.origo.hu,Origo,2015.12.22. 15:11,Simicskáék szerint hibázott a versenyhivatal,"A Megapolis bíróság előtt támadta meg a GVH engedélyét, amelyet a TV2 ügyében Vajnáéknak adott ki a versenyhivatal. Simicskáék szerint akár jogszabályokat is sérthetnek azok a bankok, amelyek a kormánybiztos tévévásárlását finanszírozzák.","Simicska Lajos üzlettársának, Fonyó Károlynak a cége, a Megapolis Media Zrt. a bíróság előtt megtámadta a Magyar Broadcasting Co. Kft. TV2-felvásárlása ügyében született GVH-engedélyét, derült ki a cég közleményéből. A szokatlanul rövid idő alatt lefolytatott engedélyezési eljárás során a versenyhivatal nem tárta fel Andy Vajna valós üzleti érdekeltségeit,  közölte a Megapolis. A cég szerint a GVH több olyan súlyos eljárási hibát is vétett, amelyek miatt a bíróság döntése alapján várhatóan a versenyhivatalnak új eljárást kell lefolytatnia. Emiatt komoly kockázatot vállalnak és akár jogszabályt is sérthetnek azok a bankok,  amelyek egy nyilvánvalóan érvénytelen tranzakciót finanszíroznak” – olvasható Fonyó Károlyék közleményében. Az Eximbanktól kapott  6,7 milliárd forintos  hitel mellé Andy Vajna az MKB Banktól és egy nem állami hazai hitelintézettől is  hitelt vesz fel  a TV2 megvételéhez, közölte az Origo a Világgazdaság  cikke  nyomán.","[""Andy Vajna"",""Simicska Lajos"",""Fonyó Károly"",""Megapolis Media Zrt."",""TV2"",""GVH""]",0
916,1981,https://aktiv.origo.hu/gazdasag/hirek/vallalatihirek/20050215magasabb.html,gazdasag,aktiv.origo.hu,MTI,,Magasabb a vártnál az Electrolux profitja,"A vártnál kevésbé csökkent a svéd Electrolux nyeresége 2004 utolsó negyedévében. A világ legnagyobb háztartásigép-gyártója 1,35 milliárd korona (36,3 milliárd forint) adózás előtti nyereséget könyvelhetett el az adott időszakban. Az elemzők csak 1,22 milliárd koronára számítottak.","A világ legnagyobb háztartásigép-gyártója, a svéd Electrolux AB 1,35 milliárd svéd koronás (36,3 milliárd forint) adó előtti eredményt jelentett kedden a tavalyi utolsó negyedévről egyszeri tételek nélkül. Az elemzők átlagosan 1,22 milliárd koronás adó előtti eredményt vártak, szinte változatlan, 28 milliárd koronás értékesítésből. A 2003-as utolsó negyedévben az Electrolux adó előtti eredménye 1,67 milliárd svéd korona volt egyszeri tételek nélkül. Egyszeri tételekkel együtt az adó előtti eredmény 1,052 milliárd svéd koronára csökkent az egy évvel korábbi 1,588 milliárdhoz képest. A nettó értékesítés 28,62 milliárd koronára nőtt 28,315 milliárdhoz képest. Az adózott eredmény összehasonlítható alapon - leszámítva az átszervezés, a termelés áthelyezéseinek költségét - 24,6 százalékkal 934 millió svéd koronára csökkent 1,239 milliárdhoz képest. Ezzel az egész évi nettó értékesítés 120,65 milliárd svéd korona volt, 2,8 százalékkal kisebb a 2003-as 124,08 milliárdnál. Az üzemi eredmény, összehasonlítható alapon, 12,6 százalékkal 6,674 milliárd svéd koronára fogyatkozott a 2003-as 7,638 milliárdról. Abszolút értékben az üzemi eredmény 34,3 százalékkal 4,714 milliárd svéd koronára fogyott az előző évi 7,175 milliárdról. Erre az évre az üzemi eredmény ""valamelyes"" további csökkenését várják a cégnél.  Az adózott eredmény, összehasonlítható alapon, 4,435 milliárd svéd korona lett tavaly, 15,4 százalékkal kisebb a 2003-as 5,241 milliárdnál, abszolút értékben 34,1 százalékkal 3,148 milliárd koronára esett 4,778 milliárdról. Az Electrolux meggyorsítja 8-10 milliárd svéd koronába kerülő szerkezetváltó programját, melynek keretében leválasztják a kültéri berendezéseket gyártó részleget, hogy 2009-től évi 2,5-3,5 milliárd koronát takaríthasson meg - mondták a vállalatnál kedden.","[""adózás"",""devizapiac"",""profit"",""nyereség"",""Electrolux"",""Electrolux Lehel Kft.""]",0
1263,4264,https://magyarnemzet.hu/gazdasag/fordulat-erosodik-a-forint-7780349/,gazdasag,magyarnemzet.hu,Fellegi Tamás Péter,2020. február 15. szombat 06:45,Fordulat: erősödik a forint,"Hirtelen forinterősödés kezdődött a jegybank csütörtöki nyilatkozata után, ami tegnap is kitartott. Bő 24 óra alatt így közel két százalékot erősödött a hazai valuta az euróhoz képest.","A forint árfolyama hónapok óta tartó gyengülő trendben szerda délután újabb történelmi mélypontot ért el, ekkor egy euróért már 340 forintot adtak. Csütörtök délelőtt azonban éles fordulat következett Nagy Mártonnak, a Magyar Nemzeti Bank (MNB) alelnökének sajtótájékoztatója után: a forint erősödni kezdett, és ez tegnap is folytatódott. Péntek délelőtt egy euróért kevesebb, mint 335 forintot kellett adni. Mi indokolhatta a heves mozgásokat? A forint árfolyama 2018 tavaszán kezdett trendszerűen gyengülni, noha a magyar gazdaság állapota ezt egyáltalán nem indokolta. Alacsony a költségvetési hiány, többletes a kereskedelmi mérleg, nagyjából egyensúlyban a fizetési mérleg, gyors a gazdasági növekedés üteme, és az ország GDP-arányos adóssága évek óta nagymértékben csökken. Ilyen fundamentumok mellett egy ország valutája stabil szokott lenni, legfeljebb rövid távú hatások mozgatják az árfolyamot. A forint gyengülése mégis tartós lett, sőt az elmúlt hónapokban fel is gyorsult: a hazai valuta újabb és újabb történelmi mélypontot ért el. A folyamatot nehéz volt magyarázni, azonban nemrég követhető lett, hogy mi zajlik. A jegybank adataiból kiderült, hogy a forintra kilencmilliárd euró értékben nyitottak úgynevezett short pozíciókat (lényegében forintot vesznek kölcsön, eladják devizáért, majd a devizát későbbi időpontban váltják vissza forintra). Ezen akkor nyernek, ha a forint gyengül, emellett, ha magasabb kamatozású devizára váltják a forintot (dollár, cseh korona, lengyel zloty vagy akár mexikói peso), akkor a kamatkülönbözetet biztosan megnyerik az ügyleten. Úgy tűnik, a forint esetében arra számítottak, hogy addig fog trendszerűen gyengülni, amíg a rövid kamat rendkívül alacsony marad. Ez eddig így is volt, pár hete azonban az MNB változtatni kezdett: az általa meghirdetett devizacsere-aukción nem fogadott el ajánlatot, azaz csökkenteni kezdte a rendszerben lévő többlet-forintlikviditást, ami a kamatok emelkedéséhez vezetett. Ezt eleinte nem értékelte monetáris szigorításként a jegybank, így a forint árfolyama átmeneti erősödés után tovább gyengült, csütörtökön azonban Nagy Márton közölte, hogy a lépés a bankközi kamatszint emelésének eszköze, egyfajta monetáris szigorítás, éppen azért, hogy egyre kevésbé érje meg a forint elleni short pozíciók nyitása. Ezt szóbeli intervenciónak lehetett tekinteni: a jegybank alelnöke a piac tudtára adta, hogy nem kívánatos már a forint gyengülése. Amint tegnap megírtuk, ilyen esetekben a short pozí­ciók tulajdonosai gyorsan zárni kezdik ügyleteiket, hogy minél előbb realizálják nyereségüket. Az általuk keltett hirtelen kereslet heves forinterősödéshez vezet, ez történhetett tegnap is.","[""forint árfolyam"",""monetáris szigorítás"",""nagy márton"",""short pozíció""]",0
472,7245,https://www.origo.hu/tudomany/20040226szaporodnak.html,tudomany,www.origo.hu,MTI,,Szaporodnak a hazai ragadozó madarak,"Nem a gólyák éve volt 2003 Komárom-Esztergom megyében, a ragadozó madarak  viszont szaporodtak - állapították meg a Magyar Madártani és Természetvédelmi Egyesület (MME) országrésznyi csoportjának tagjai évértékelő tanácskozásán.","A szakemberek regisztrálása szerint, akik immár 10. éve mérték fel a megye fehérgólya-állományát, a 39 természetes és műfészek közül csak 25-öt foglaltak el a madarak. ""A 14 üresen maradt fészek az elmúlt 10 év negatív rekordja. A 25 költőpár 49 fiókát nevelt fel. Ez a szám a második legrosszabb eredmény az elmúlt évtizedben"" - kommentálta a történteket Musicz László. Az egyesület elnöke elmondta, hogy a madarak szokatlanul későn érkeztek meg a megyébe. Az első vendégeket március 20-án figyelték meg Csép községben. Áprilisban több fészek is megtelt, de még májusban is láttak átvonuló példányokat a megye madarászai. ""Az ürömben öröm, hogy a fiókák többsége felnevelkedett, szerencsére tavaly minimális volt köztük az elhullás"" - magyarázta a szakember.                           Az egyesületi elnök örömmel újságolta viszont, hogy az 1993-ban megkezdett, úgynevezett ragadozómadár-védelmi program részeként az országrészben 2003-ban, több évtized után bizonyítottan költött egy rétisas-pár, míg egy másik pár territóriumát, azaz területét behatárolták. Emellett egy kerecsensólyom-pár is eredményesen költött, részben az egyesület tagsága és önkéntes segítőik folyamatos őrzése eredményeként a Gerecse-hegység egyik magaslatán. A madarászok azt is összesítették, hogy 17 pár gyöngybagoly költött a múlt évben Komárom-Esztergom megye templomtornyaiban. Az MME 1974-ben 200 taggal alakult meg a természet, s azon belül is elsősorban a madarak védelmének társadalmi támogatására. Napjainkban 32 területi szervezete és 5 osztálya működik, több mint 9000 taggal. A területi csoportok egyik legaktívabbja a Komárom-Esztergom megyei.","[""Komárom-Esztergom megye"",""Magyar Madártani és Természetvédelmi Egyesület""]",2
1151,3568,https://www.origo.hu/gazdasag/20020119aporsche.html,gazdasag,www.origo.hu,[origo],2002.01.19. 14:21, A Porsche forgalmát nem befolyásolta a terror ,"A német Porsche autógyártó az iparágat sújtó világméretű visszaesés ellenére 10 százalékos profitnövekedésről számolt be. A cég bejelentette, hogy a tavaly szeptemberi terrorakciók csak csekély mértékben érintették a tengerentúli eladásokat. A január 31-vel záruló félévben a Boxster modellből 14,5 százalékkal, az átalakított 911-esből pedig 15,5 százalékkal adtak el többet, mint egy évvel korábban.","A Porsche bejelentette, hogy a január 31-vel végződő félévben mintegy 154 millió euró adózás előtti profitra tett szert. Ebben az időszakban a luxuskocsik eladása 6 százalékkal nőtt az egy évvel korábbi hasonló időszakhoz képest, és 1,83 milliárd eurót tett ki. A kedvező féléves adatok eredményeként a Porsche részvényei történelmi magasságokba emelkedtek- írja a BBC. A vállalat az iparági trendek ellenére növelte nyereségét, hiszen a Ford például több mint 5 milliárd dolláros veszteségről, a General Motors pedig jelentős nyereségcsökkenésről számolt be a hét folyamán. A stuttgarti központú vállalatnál közölték, hogy várakozásaik szerint a teljes évi profit várhatóan meghaladhatja a megelőző pénzügyi évben elért nyereséget is. A vállalat közölte azt is, hogy a kiemelt fontossággal bíró amerikai eladások alig csökkentek a tavaly szeptember 11-i terrortámadások után. A Porsche egyébként forgalmának közel felét a tengerentúlon bonyolítja. Az említett időszakban a POrsche 0,7 százalékkal több, összesen 23 370 gépkocsit értékesített az Egyesült Államokban. Az új Boxster modellből 14,5 százalékkal, a jóval drágább átalakított 911-es Turbo változatból pedig 15,5 százalékkal több fogyott az USA-ban, mint egy évvel korábban. (Üzleti Negyed) Ajánlat: Porsche   Vezess.hu","[""eladás"",""iparág"",""profitnövekedés"",""Porsche""]",0
1564,6118,https://magyarnemzet.hu/gazdasag/szijjarto-peter-hamarosan-elerheti-a-10-ezer-milliard-forintot-a-magyar-autoipar-eves-teljesitmenye-4539440/,gazdasag,magyarnemzet.hu,,2019. február 15. péntek 10:22,Szijjártó Péter: hamarosan elérheti a 10 ezer milliárd forintot a magyar autóipar éves teljesítménye,A nemsokára kezdődő és a tervezett fejlesztéseknek köszönhetően a magyar autóipar éves termelési értéke hamarosan elérheti a 10 ezer milliárd forintot – jelentette ki a külgazdasági és külügyminiszter az Enmech Hungary Kft. beruházását bejelentő pénteki sajtótájékoztatón Budapesten.,"Szijjártó Péter közölte, hogy az autóipari alkatrészgyártó Enmech Hungary Kft. 6,4 milliárd forint értékben bővíti péceli üzemét, a beruházást a kormány 641 millió forint vissza nem térítendő támogatással segíti. Kulcsfontosságúnak nevezte az ehhez hasonló beruházásokat, a második és harmadik körös beszállítók magyarországi fejlesztéseit. A Enmech gyárbővítése azért is különösen jelentős, mert az önvezető autók és az elektromobilitás piacán erősíti a magyar autóipar pozícióit – hangsúlyozta. Az ágazat tavaly csaknem 8500 milliárd forintot termelt és 172 ezer munkavállalót foglalkoztatott Magyarországon – mondta a miniszter. A japán tulajdonú vállalat beruházása alkalmából Szijjártó Péter megjegyezte, hogy a két ország gazdasági kapcsolatainak fejlődése méltó a diplomáciai kapcsolatfelvétel 150-ik évfordulójához. A távol-keleti szigetország a magyar élelmiszeripar egyik legfontosabb vásárlója és a legnagyobb ázsiai befektető, a Magyarországon működő 160 japán vállalat 27 ezer munkahelyet teremtett, a két ország kereskedelmi forgalmának értéke tavaly elérte a 2,5 milliárd dollárt. A miniszter üdvözölte, hogy Japán és az EU szabadkereskedelmi egyezményével létrejött a világ legnagyobb, csaknem 635 milliós lélekszámú piaca, hiszen – mint mondta – az elmúlt évek fejlesztéseinek köszönhetően a magyar vállalatok nemzetközi szinten is versenyképesek. Magyarország és Közép-Európa a kontinens növekedésének motorja, ezért nem véletlen, hogy a csúcstechnológiát fejlesztő távol-keleti cégek egyre több beruházást hoznak ide – tette hozzá. Az Emnech anyavállalatának európai vezetője közölte, hogy az új üzem termelése októberben indulhat el. Wolfgang Bochtler, a Mektec Europe GmbH. vezérigazgatója hozzátette, hogy a Pest megyei üzem többek között akkumulátorokhoz és önvezető autók szenzoraihoz készít majd alkatrészeket és fejlesztési feladatokban is számít a magyar munkavállalókra. A vállalatcsoport világszerte 21 ezer embert foglalkoztat, forgalma eléri 3,2 milliárd dollárt évente, világszerte 18 gyárat üzemeltet. Szűcs Lajos, a térség országgyűlési képviselője (Fidesz) közölte, hogy a közlekedési összeköttetések fejlesztése erősítheti a környék tőkevonzó képességét, gazdaságfejlesztési szempontból Budapest déli része és a közeli települések az ország kiemelt területei közé tartoznak. Az Enmech Hungary Kft. a nyilvános cégadatok szerint 2017-ben 12 milliárd forintot meghaladó bevételt ért el bel- és külföldi értékesítésekből, adózott eredménye több mint 214 millió forint volt.","[""autóipar"",""gazdaság"",""Szijjártó Péter"",""teljesítmény""]",0
67,3016,https://magyarnemzet.hu/sport/az-nba-egyetlen-magyarjanak-meg-varnia-kell-az-utolso-tancra-8137214/,sport,magyarnemzet.hu,Magyar Nemzet,2020. május 19. kedd 17:51,Az NBA egyetlen magyarjának még várnia kell az utolsó táncra,"Dávid Kornéllal, az NBA történetének egyetlen magyar kosárlabdázójával beszélgetett a Nemzeti Sport Online nemrégiben élőben az Instagramon. A beszélgetés középpontjában a nagy sikerű The Last Dance című dokumentumfilm-sorozat állt, amely a Chicago Bulls 1997–1998-as bajnoki idényét mutatja be. Kicsit sértő, hogy az akkor a Bikáknál szereplő magyar kosaras nem szerepel a filmben. Dávid Kornél jelenleg a Milwaukee Bucks játékosmegfigyelőjeként dolgozik, erről a munkájáról is mesélt.","– Furcsa, ha röviden akarnék válaszolni – jellemezte Dávid Kornél a sportélet leállásával, otthoni karanténnal is járó elmúlt két hónapot. Kosárlabdában is berekesztették a bajnokságokat, így a játékosmegfigyelők élete is megváltozott. – Lassan több mint két hónapja vagyok itthon. Élő mérkőzés már nem volt, így a felvételeket néztük, és továbbra is elemezzük a játékosbörzére érkező tehetségeket. Ezenkívül rengeteg konferenciahívás van, minden héten, sőt majdnem mindennap. Ezeken beszélünk a játékosokról, illetve várjuk, hogy az NBA hogyan dönt, mi lesz a szezon hátralevő részével, vagy hogy a draftot az előre meghatározott időpontban rendezik-e meg. Most még sok a kérdés, amelyre nem tudjuk a választ, de ugyanúgy próbálunk készülni, mint eddig, azzal a különbséggel, hogy nincsenek élő összecsapások. Dávid Kornél amondó, ebben a helyzetben még több a munkája, mint korábban. – Több, mert amikor az ember utazik, elmegy a meccsre, ott beszél, akivel csak tud, összeszedi az információkat, most viszont minden héten kétszer vagy háromszor meg van adva, hogy miből kell készülni, ehhez már az egyetemi játékosok nagy része is be van csatolva, őket pedig mi év közben annyira nem figyeljük, csak az amerikai játékosmegfigyelők, így sokkal több időbe telik ezeknek a fiataloknak a feltérképezése, a háttérinformációk összegyűjtése. Ez azt jelenti, hogy telefonon próbáljuk elérni az edzőket és azokat a személyeket, akik bizonyos játékosokról információkat tudnak szolgáltatni. A Chicago Bullsról forgatott a The Last Dance című sorozat kellemes szórakozás a sportesemények nélküli hetekben. – Nagyon tetszik! Vártam már, hogy elkészüljön, amikor először szó volt róla, hogy lesz ez a sorozat, azt mondták, hogy körülbelül két év múlva láthatjuk, én már akkor is azt kérdeztem, miért kell ennyit várni rá? Örültem, hogy előrébb hozták a premiert, most, amikor amúgy is ínséges időket élünk a kosárlabdában és más sportágakban is, nagyon jól megtalálták, hogy ezt az űrt kihasználják. Természetesen nagyon tetszik. Sok emléket felelevenített bennem, és ezeket a játékosokat, akikről szó van, az időben visszaugorva sikerül ugyanúgy látni, mint ami az emlékeimben megvolt róluk. Dávid Kornél nem is tagadja, nagyon várta, hogy ő maga is, akár csak egy villanás erejéig, feltűnik a filmben, de sajnos egyik epizódban sem szerepelt. E téren tehát ő még ma is vár az utolsó táncra. A teljes interjú  IDE  kattintva olvashatják.","[""Dávid Kornél"",""Instagram"",""kosárlabda""]",1
678,559,https://www.origo.hu/gazdasag/hirek/20101115-mnb-kedden-valasztjak-meg-a-jegybank-uj-felugyelobizottsagat.html,gazdasag,www.origo.hu,MTI,2010.11.15. 12:46,Gyurcsány államtitkárát is jelölik az MNB felügyelőbizottságába,"Kedden szavazhat a parlament a jegybank új felügyelőbizottságának tagjairól. Az intézmény működését ellenőrző testületbe jelölik többek között Katona Tamás volt államtitkárt és Róna Péter közgazdászt. Az elnök várhatóan Járai Zsigmond, az MNB korábbi elnöke lesz.","Az Országgyűlés kedden választja meg a Magyar Nemzeti Bank (MNB) új felügyelőbizottságát (fb), miután Kövér László, a parlament elnöke hétfőn benyújtotta a határozati javaslatot. A múlt héten  derült ki , hogy az fb elnöke Járai Zsigmond volt pénzügyminiszter és MNB-elnök lesz. Járai jelenleg a CIG Pannónia Életbiztosító Zrt. felügyelőbizottsági elnöke. A Fidesz Járai Zsigmond mellett Madarász Lászlót, a Malév-fb jelenlegi elnökét jelöli, aki a Postabank vezérigazgatója volt 1998 és 2002 között. A KDNP jelöltje Szényei Gábor András informatikai szakember, aki 2007-től már tagja volt a jegybank felügyelőbizottságának. Az MSZP Katona Tamás egyetemi tanárt delegálja, aki Gyurcsány Ferenc és Bajnai Gordon kormányában is volt államtitkár a Pénzügyminisztériumban. Az LMP jelöltje Róna Péter egyetemi oktató, 1986 és 1991 között az amerikai J. Henry Schroder Bank vezérigazgatója. A Jobbik Varga István gépészmérnököt, a Robert Triffin nevét felvevő Intereconomics Szirák Alapítvány létrehozóját delegálja a jegybank felügyelőbizottságába. Az MNB felügyelőbizottságának hat tagját a parlamenti pártok jelölik. Az öt párt egyet-egyet jelöl, ezenfelül az elnököt a legnagyobb frakció delegálja. A testületnek tagja a nemzetgazdasági miniszter képviselője, illetve a miniszter által delegált szakértő is, de őket nem választja meg a parlament. (Jelenleg az ország költségvetési politikájáért a nemzetgazdasági miniszter felel.) A felügyelőbizottság a jelenleg  hatályos jegybanki törvény szerint a Magyar Nemzeti Bank belső gazdálkodását, tényleges működését ellenőrizheti. A testület nem szólhat bele abba, hogy a Magyar Nemzeti Bank hogyan alakítja a monetáris politikát.","[""Járai Zsigmond"",""jegybank"",""MNB""]",0
1719,7121,https://aktiv.origo.hu/gazdasag/hirek/vallalatihirek/20051010abet.html,gazdasag,aktiv.origo.hu,MTI,2005.10.10. 11:26,A BÉT részesedést szerezhet a BÁT-ban,"A felügyelet engedélyezte a Budapesti Értéktőzsdének (BÉT), hogy 75,625 százalékos közvetlen részesedést szerezzen a Budapesti Árutőzsdében (BÁT) - közölte a határozatot a Magyar Tőkepiac hétfőn.","A BÁT többségének megvásárlása révén a BÉT a Központi Elszámolóház és Értéktár (Keler) Rt.-ben a már meglévő 26,67 százalékos közvetlen részesedése mellett 20 százalékos közvetett tulajdont is szerezhet a felügyelet engedélye alapján. Az értéktőzsde tulajdonosai a május 24-i közgyűlésen döntöttek az árutőzsde tevékenységének integrálásáról a BÉT-be, illetve a BÁT-részvények megvásárlásáról. A közgyűlésen elhangzott, hogy a BÉT-ben is tulajdonos HVB Bank Hungary Rt. és szövetségesei 75 százalékot meghaladó részesedéssel rendelkezik a BÁT-ban, és részvényeit fel kívánja ajánlani a BÉT-nek. Az árutőzsdei tevékenység integrálása a BÉT-be a tervek szerint november 2-ig befejeződik. Ezen a napon indul el a Budapesti Értéktőzsde áruszekciójában a gabonák kereskedése. A Budapesti Árutőzsdén az utolsó kereskedési nap október 28. lesz.","[""Budapesti Árutőzsde"",""tőzsde"",""felügyelet"",""Budapesti Értéktőzsde Rt."",""Magyar Tőkepiac""]",0
685,647,https://aktiv.origo.hu/gazdasag/hirek/hazaihirek/20041202osszefogasra.html,gazdasag,aktiv.origo.hu,MTI,2004.12.02. 15:59,Összefogásra biztatta a tejesgazdákat Gyurcsány,"Összefogásra, szövetkezésre és saját feldolgozó létrehozására biztatta a tejtermelőket a miniszterelnök csütörtökön Hajdúdorogon, amikor Nagy Tibor magántehenészetében környékbeli gazdákkal is találkozott. Gyurcsány Ferenc Nagy Tibor tehenészetének megtekintése után elismeréssel szólt a látottakról. Nagy Tibor gazdasága jó minőségű tejet állít elő, és állat-egészségügyi szempontból is minden tekintetben megfelel az Európai Unió előírásainak - mondta a miniszterelnök.","""Nincs más út, mint összeállni a termelőknek, utána vásárolni, építeni kapacitásokat, pozíciót szerezni a kereskedelemben és visszaépíteni azt az integrációt, ami szétesett"" - mondta Gyurcsány Ferenc. Hozzátette: ha összeállnak, megszervezik magukat, ha vannak tervek, ahhoz lehet támogatást adni. Gyurcsány biztatta a gazdákat Gyurcsány Ferenc biztatta a gazdákat: dolgozzanak azon, hogy legyen saját tejfeldolgozójuk, mert - szerinte is - ezzel lehet a termelőket erősíteni, és ilyenformán ""nem lehet a termelőket kijátszani egymással szemben"". A kormányfő felvetette, ha a hazai tejágazat termelői az évi 100 milliárd forintos árbevételnek csupán 1 százalékát beruházásra félreteszik, ahhoz ""már lehet érdemi kormányzati segítséget adni"". A helyi gazdák - Nagy Tibor és Takács Sándor hajdúdorogi, illetve Nyakas András hajdúnánási tejtermelő - egyaránt arról panaszkodtak, hogy ""baj van a piaccal, a feldolgozók visszaélnek a termelők helyzetével, és a nagykereskedelmi láncok nem tekintik partnernek a termelőket"". Ugyanakkor Gyurcsány Ferenc érdeklődésére elmondták, hogy akik szövetkezetbe tömörülnek, jobban járnak, mert literenként 2 forinttal is többet kapnak a tejért, mint azok, akik önállóan értékesítenek. Takács Sándor két hazai, egy keleti és egy nyugati termelői tulajdonban lévő tejfeldolgozó létesítését vetette fel a miniszterelnöknek. Gyurcsány: Nagy Tibor jó tejet állít elő Gyurcsány Ferenc a tehenészet megtekintése után újságírók előtt elismeréssel szólt a látottakról, megemlítve, hogy a mintegy 50 tehenet tartó Nagy Tibor gazdasága jó minőségű tejet állít elő, és állat-egészségügyi szempontból is minden tekintetben megfelel az Európai Unió előírásainak. ""Ezek az emberek alapvetően a maguk tehetségéből élnek, naponta küzdenek, hogy egyről a kettőre jussanak"" - mondta. Hozzátette: Magyarország ettől lesz sikeresebb, mert ami teljesítmény van, azt a dolgozni tudó és dolgozni szerető emberek állítják elő. Annak kapcsán, hogy a magyar termelők ""nem bírnak a nagy cégekkel"", Gyurcsány Ferenc kilátásba helyezte: megvizsgálják, hogy kellően védik-e a magyar jogszabályok a kis- és közepes termelők érdekeit a nagykereskedelmi láncokkal szemben.","[""Gyurcsány Ferenc"",""Magyarország"",""Európa"",""Hajdúdorog"",""tej"",""megtekintés"",""Európai Unió""]",0
48,2312,https://index.hu/sport/tenisz/2008/09/09/federer_sorozatban_otodszor_nyert_a_us_openen/,sport,index.hu,Csizmazia Zoltán,2008.09.09. 07:18,Federer sorozatban ötödször nyert US Opent,"Az újra csúcsformába lendült svájci az egy napot csúszott férfidöntő első szettjében valósággal lesöpörte ellenfelét a pályáról, a másodikban visszaverte Murray ellentámadását, a harmadikban bebiztosította tornagyőzelmét a mindössze 1 órán és 51 percen át tartó mérkőzésen.","Bill Tildennek a múlt század húszas éveiben aratott sikerei óta Roger Federer az első, aki egymás után ötször diadalmaskodott az amerikai nyílt teniszbajnokságon. A mostani tornagyőzelem minden bizonnyal megnyugvást jelent számára, idén ez volt az első Grand Slam-sikere. A mostani szezonban nem úgy ment a svájcinak a játék, ahogy korábban megszokhattuk volt tőle. Az  ausztrál nyílt teniszbajnokság  elődöntőjében a szerb Novak Djokovics, a  francia  és a  wimbledoni  döntőben a spanyol Rafael Nadal ütötte ki. Federer 13 Grand Slam-győzelmével megközelítette az amerikai Pete Sampras 14 elsőséggel tartott Grand Slam-rekordját. Legutóbb 2003-ban fordult elő vele, hogy egy évben csak egy Grand Slam-tornát nyerjen, akkor csak a wimbledonit hozta. A svájci 17 Grand Slam-döntőben szerepelt pályafutása során, csak négyet veszített el, kettőt idén. Andy Murray az első brit játékos lehetett volna, aki Grand Slam-tornát nyer, azóta, hogy Fred Perry 1936-ban a US Open bajnoka lett. A világranglistán nagy változás a 6:2, 7:5, 6:2-es sima Federer-sikertől nem lesz, mert bár a svájci megvédte címét, Nadal így jobban teljesített, mint tavaly, 2007-ben a nyolcaddöntőben Ferrer ellen esett ki, most meg az elődöntőig jutott, ahol a döntőben vesztes Murray búcsúztatta. „A Roland Garroson, majd Wimbledonban elszenvedett vereség nagyon fájt, de hamar sikerült túltennem magam rajta – nyilatkozta a mérkőzés után Federer. – Mindig pozitívan gondolkodtam, tudtam, ha mindent megteszek a sikerért, el fog jönni. Az idén sok meccset veszítettem el, amit nem lett volna szabad elveszíteni. Az ötödik US Openemet nyertem, ez sokat jelent nekem. Köszönöm azoknak, akik bíztak bennem, és biztattak akkor is, amikor nem ment úgy a játék. Elveszítettem a világranglistán az első helyet, de vissza fogok kapaszkodni.” Murray a találkozó után kissé szomorúan vette át a második helyezettnek járó díjat, de elismerte: „Federer ma óriásit játszott, és nekem semmi ellenszerem nem volt ez ellen. A második szettben sikerült felzárkózni, de az első meg a harmadik nagyon sima volt.”",,1
1471,5536,https://www.origo.hu/gazdasag/bank-archivum/20090216-csokkenti-a-405-szazalekos-thmet-a-provident.html,gazdasag,www.origo.hu,[origo],2009.02.16. 16:52,Cs�kkenti a 405 sz�zal�kos THM-et a Provident,"Ak�r negyed�re is cs�kkenhet a Provident P�nz�gyi Zrt. �ltal ny�jtott gyorsk�lcs�n teljes hiteld�jmutat�ja - k�z�lte a c�g h�tf�n. A Napi Gazdas�g h�tf� reggel �ppen arr�l sz�molt be, hogy az �gynevezett Antiprovident csoport a gyorsk�lcs�nt ny�jt� c�g elleni t�ntet�st szervez.","A jelenlegi, maximum 405 sz�zal�kos THM mellett m�r 90 sz�zal�kos teljes hiteld�jmutat�val is lesz el�rhet� Provident-szolg�ltat�s. M�g a c�g �zleti modellje nem v�ltozik, az �gyfelek sz�m�ra a v�laszt�s lehet�s�g�t k�n�lja a v�llalat az�ltal, hogy olyan term�ket is bevezet, amelyn�l a k�lcs�n banki �tutal�ssal �rkezik az ig�nyl�h�z (maximum 15 napon bel�l), �s a t�rleszt�r�szleteket is �tutal�ssal lehet rendezni. A v�llalat az eddigiekkel ellent�tben megbontja a szolg�ltat�s d�j elemeit is. Febru�r v�g�t�l a v�llalat a term�kekhez kapcsol�d� k�lts�gelemeket k�l�n-k�l�n fogja megjelen�teni, kimutatva a term�khez kapcsol�d� kamatot, a foly�s�t�si, a kezel�si, illetve az otthon ny�jtott szolg�ltat�shoz kapcsol�d� k�lts�geket. Mindezen t�l a Providenthez hitel�rt fordul�k v�laszthatnak: k�szp�nzben �s szem�lyes kiszolg�l�ssal, vagy utal�son kereszt�l k�v�nj�k felvenni, illetve t�rleszteni a hitelt. Az �j konstrukci� nem rendelkezik a szem�lyes hitelkihelyez�s �s t�rleszt�r�szlet-befizet�s hozz�adott �rt�k�vel, �gy annak k�lts�ge �s THM �rt�ke is jelent�sen cs�kken. A Provident 12 pontb�l �ll�, a hitelfelv�tellel �s az elad�sod�s kock�zataival kapcsolatos t�j�koztat� dokumentumot hozott l�tre, amely a megfontolt d�nt�s meghozatal�ra k�szteti a hitelig�nyl�t. A dokumentum a v�llalat weboldal�n kereszt�l m�r el�rhet�, febru�r v�g�t�l pedig minden hitelszerz�d�s megk�t�se el�tt az �gyf�lnek el kell olvasni �s al� kell �rnia azt.  ""Megv�rjuk az els� visszajelz�seket �s amennyiben sz�ks�ges, k�telez�v� fogjuk tenni munkat�rsaink sz�m�ra a t�j�koztat� �s figyelmeztet�s felolvas�s�t is."" - eml�ti a lehets�ges tov�bbl�p�st Szirm�k Botond. Hasonl� figyelmeztet�s fog megjelenni a v�llalat minden telev�zi�s hirdet�s�n is. A Provident a febru�r 23-i h�ten nem haszn�l term�khirdet�st a telev�zi�ban, hanem a gyorsk�lcs�n�kkel kapcsolatos f�lre�rt�sek tiszt�z�sa �rdek�ben t�j�koztat� filmet k�sz�tett �s fog bemutatni, ezzel is hozz�j�rulva a gyorsk�lcs�n�kkel kapcsolatos ismeretek b�v�t�s�hez. A c�g elleni t�ntet�s kapcs�n a Provident Zrt. k�z�lte: a t�rsas�g mindig is nyitott volt az �rdekelt felek v�lem�ny�nek megismer�s�re, �gy az elm�lt hetekben is nyitott volt arra, hogy a (meggy�z�d�se szerint) inform�ci�hi�nyb�l ad�d� f��re�rt�seket tiszt�zza azokkal a polg�rmesterekkel �s civil szervez�d�sek k�pvisel�ivel, melyek a c�g m�k�d�s�vel kapcsolatban kifog�sokkal �ltek. Sajn�latos, hogy a t�rgyal�s lehet�s�g�vel a Provident Zrt. m�k�d�s�t kritiz�l�k egy csoportja nem volt hajlan� �lni. A Provident Zrt. nem tartja j� �tletnek az utc�ra vonul�st; a n�zetelt�r�seket szerint�k t�rgyal�asztaln�l kellene egyeztetni. A Provident nem enged az ultim�tumoknak - hangs�lyozza a k�zlem�ny. A most meghozott int�zked�seivel azonban bizony�tani k�v�nja: saj�t innovat�v term�k- �s �gyf�lt�j�koztat�si megold�sait a glob�lis �s hazai gazdas�gi k�rnyezet k�v�nalmainak megfelel�en miel�bb el�rhet�v� teszi, �s m�g alaposabb t�j�koztat�st k�v�n ny�jtani j�vend�beli �gyfelei sz�m�ra.","[""THM"",""Provident Pénzügyi Zrt.""]",0
2129,9762,https://magyarnemzet.hu/gazdasag/ciara-megallitja-a-repuloket-7771292/,gazdasag,magyarnemzet.hu,Jámbor Gyula,2020. február 13. csütörtök 07:35,Ciara megállítja a repülőket,"A pilótákat és a légi irányítókat is komoly kihívás elé állítja a viharos időjárás. A legnehezebb dolguk oldalszélben van, a szemből fújó orkán pedig képes szinte megállítani a levegőben a repülőgépet.","Látványos videókat tettek közzé amatőr operatőrök a napokban arról, ahogy a Ciara nevű ciklon megtáncoltatta a leszállni készülő repülőgépeket. De nemcsak a pilóták ügyességére, hanem a légi irányítók figyelmére is van szükség ilyenkor. A mostoha időjárási viszonyok hatására szinte minden esetben megnő a légiforgalmi irányítók munkaterhelése: összetettebb helyzetekben kell ugyanolyan teljesítményt nyújtaniuk – mondta lapunk kérdésére Menráth Gábor. A HungaroControl terminálirányítási osztályvezetője szerint a Ciara érkezésére nem készültek külön, nem csökkentették például emiatt a kapacitásukat. Mivel rövid idő alatt változott a szél iránya és erőssége is, nem készülhetett középtávú előrejelzés arról, hogy mely járatokat miként és mikor fogja érinteni a vihar. A légikikötőkben elsősorban az erős oldalszél jelent problémát. Az irányítók itt a repülőgép típusa szerinti, illetve a légitársaságok által megadott határértékeket figyelembe véve kezelik a járatokat. Ha a határértéket meghaladja az oldalszél erőssége, nem folytatják a gép leszállítását, szaknyelven a bevezetését. A járatok ilyenkor a kedvezőbb értékekre várakoznak, hogy biztonságosan közelíthessék meg a futópályát, illetve leszállhassanak. Előfordul, hogy egy gép több alkalommal megkísérli a leszállást más-más futópályára. A légi járművek a hátszélre a legérzékenyebbek, ennek határértéke optimális körülmények között öt csomó. Az oldalszél esetében ez a határérték 30-35 csomóra tehető, de itt már sok múlik a pilóta képességein, és a futópályának is száraznak kell lennie. A szembeszélre nincs határérték, viszont ha nagyon erősen fúj, akkor előfordul, hogy a légiforgalmi irányítók szóhasználatával „megáll a levegőben” az induló vagy érkező légi jármű, tehát a földhöz viszonyított sebessége jelentősen csökken. Ahogyan arról a Magyar Nemzet is beszámolt, napok óta fennakadásokat okoz a viharos szél az Egyesült Királyság, Belgium és Hollandia több repülőterén is. London, Brüsszel és Amszterdam környékén óránként 100-120 kilométeres széllökéseket jeleztek. A Wizz Air több járatát Luton helyett más repülőterekre irányították vagy törölték, a LOT is törölte a Budapest–London City járatát. A budapesti betonon maradt az Easyjet London Gatwickre tartó gépe is.","[""Ciara-ciklon"",""HungaroControl"",""légiközlekedés"",""repülőgépek"",""repülőtér"",""szélsőséges időjárás""]",0
433,5932,https://aktiv.origo.hu/tudomany/20011016lepfenetol.html,tudomany,aktiv.origo.hu,[origo],,Lépfenétől retteg a világ és már Magyarország is - az [origo] dossziéja,Az Egyesült Államokat ért terrortámadás után a lépfene tartja rettegésben az amerikaiakat. Mára azonban már az európai államokban is egyre több helyről érkeznek riasztó hírek. Az [origo] dossziéjában mindent megtalál a lépfenével kapcsolatban.,"Október elején, Floridában történt az első megbetegedés, amikor egy 63 éves férfi az anthrax legsúlyosabb válfajában, az úgynevezett tüdő-lépfenében betegedett meg. A férfi egy nappal később meg is halt. Akkor még nem gyanakodtak terrorista merényletre a hatóságok, ám azóta egyre több helyről érkeznek jelentések gyanús porral teli borítékokról. Emellett egyre több megbetegedésről is beszámolnak a hatóságok. A CIA már közvetetett bizonyítékokat talált arra, hogy összefüggés van a szeptemberi merénylet és a gyanús borítékok, lépfenefertőzések között. A pánik már Európára is átterjedt. Az amerikai hírszerzés feltételezése szerint az Egyesült Államokban előforduló lépfenés támadásokat Irak is támogathatja. CIA források közölték, hogy az anthrax megbetegedések mögött ""államilag szponzorált terrorizmust"" gyanítanak. Friss hírek Itt elolvashatja az [origo] lépfenével kapcsolatos híreit. A nátha is gyanús lehet - az ÁNTSZ óvatosságra int Az országos tisztifőorvos 2001. október 16-án kiadott sajtóközleménye szerint csekély a valószínűsége, hogy biológiai fegyvert vetnének be Magyarországon. Ugyanakkor a tisztifőorvos mindenkinek azt tanácsolja, hogy bármilyen betegségre utaló tünettel azonnal forduljanak orvoshoz. Lun Katalin a szeptemberi támadás után elrendelte a katasztrófavédelmi tervek felülvizsgálatát. Amit a lépfenéről tudni kell A nagy halálozási arány és a spórák viszonylag könnyű terjeszthetősége miatt a lépfene kórokozója a biofegyverek egyik nagy ""kedvence"". Biofegyver-frontvonalak A biotechnológia mai helyzetében számos szakértő szerint igen könnyű a biofegyverek előállítása, de nagy mennyiségben beszerezhetők Oroszországból is. Alkalmazásuk legnagyobb veszélye, hogy hatásuk kezdetben nem feltűnő. A fekete himlő kórokozóját például hivatalosan az egész világon csak két helyen őrzik, ez azonban nem zárja ki azt, hogy - főleg az egykori Szovjetunióban - még számos helyen fellelhető. Fórum: Ön fél a lépfenefertőzéstől? Katalógus - lépfene Katalógus - bioterrorizmus Linkgyűjtemények a lépfenéről és a bioterrorizmusról.","[""Magyarország"",""USA"",""Irak"",""iraki konfliktus"",""lépfene""]",2
1999,8805,https://aktiv.origo.hu/gazdasag/hirek/vilaggazdasag/20050408hetfotol.html,gazdasag,aktiv.origo.hu,MTI,2005.04.08. 9:27,Hétfőtől szabad a lejbetétek piaca külföldieknek,"A 2007-re tervezett EU-csatlakozásig a teljes konvertibilitás elérése jegyében hétfőtől szabad a külföldiek számára Romániában a lejbetétek piaca. A felszabadítást eredetileg tavalyra tervezték, de az infláció miatt eddig elhalasztották. A lej árfolyama nem reagált a hírre.","Február végén a külföldi valuta vásárlását szabadították fel a romániai vállalkozók számára, márciusban pedig a külföldieket is beengedték a bankközi devizapiacra. A legújabb intézkedés nyomán várható, hogy a román piacon is megkezdődik a külföldi befektetők úgynevezett konvergencia-játéka az EU-csatlakozásra készülve. Ezt valószínűsíti, hogy a román GDP továbbra is igen gyorsan nő - az idei várakozás 5,5 százalékos GDP-többletre szól a tavalyi, 8,3 százalékos ütem után. Ellene szól viszont az, hogy az infláció nagyobb a tervezettnél, ellenben a központi bank mégis ütemesen csökkenti a kamatot, nem utolsó sorban azért, hogy jó előre elvegye a kedvet a lej túlzott felértékelésétől. Decemberben 9,3 százalékos tizenkét havi inflációt mértek Romániában a 9,0 százalékos cél helyett. Idén áttértek a folyamatos célkövetésre, a kormánnyal közösen megállapított cél 7 százalék, tizenkét hónapra számolva. Ezt, a Nemzetközi Valutaalappal (IMF) egyetértésben, legkésőbb decemberre kellene elérni. Januárban és februárban egyformán 8,9-8,9 százalékos volt a tizenkét havi infláció. A Román Nemzeti Bank az év eleje óta már 2 százalékponttal csökkentette alapkamatát, amely most 14,5 százalékos. Elemzők szerint rövidtávon pár milliárd dollár beáramlása várható a román pénzpiacra. A nagyobb roham a kormánykötvények piacát is megnyithatják a külföldiek számára, ami ugyancsak június végéig várható. A lej csütörtökön még nemigen reagált a hétfőtől esedékes újabb változtatásra, a késői forgalomban árfolyama 36,460/euró volt a szerdai késői 36,450/euró után.","[""Románia"",""árfolyam"",""infláció"",""piac"",""EU-csatlakozás""]",0
1660,6723,https://www.origo.hu/gazdasag/hirek/hazaihirek/20051110afas.html,gazdasag,www.origo.hu,-,2005.11.10. 9:39,"""Áfás"" lesz a karácsony","Lehengerlő marketingkampányra és erős karácsonyi forgalomra lehet számítani az év hátralévő részében, mindenki igyekszik kihasználni a jövő évben csökkenő áfa teremtette lehetőségeket - írja a Napi Gazdaság. Kérdés azonban, hogy nem győz-e a racionalitás - a nagyobb értékű vásárlások áfacsökkentés miatti elhalasztása.","Elképzelhető, hogy a költségvetésnek a karácsonyi vásárlási láz meghozza várt kiugróan jó áfabevételeket. Egyelőre a kereskedők és az áruhitelezők is igen optimistán várják a már némiképp megindult vásárlói roham fokozódását. Az Országos Kereskedelmi Szövetség felmérése szerint sokan bíznak abban, hogy különösen jó forgalmat sikerül elérniük az idén. A láncok közül szinte mindegyik beveti majd az előrehozott áfacsökkentés reklámfogását.  A korábbi években csak panaszkodó áruhitelezők is felfutással kalkulálnak, jórészt a nullaszázalékos hiteldíjjal ajánlott kölcsönökben bízva. Persze a bankok optimizmusa mögött (is) a kereskedők agresszív forgalomnövelő stratégiája rejlik. A lap információ i szerint ugyanis jórészt a kerekedők finanszírozzák ezeket az akciókat, a banki költségek átvállalása (lényegében profitjuk egy részének átengedése) révén. Még így is kérdés azonban, hogy nem győz-e a racionalitás - a nagyobb értékű vásárlások áfacsökkentés miatti elhalasztása. A várakozások szerint erős lesz a karácsonyi forgalom, mint minden választási kampány előtt. Ilyenkor ugyanis érezhetően nagyobb a bérkiáramlás, nő a fogyasztási kedv. A szokásostól eltérően az idén a szezonnyitó forgalom miatt sem panaszkodott egyetlen kereskedő sem. A legtöbben arra számítanak, hogy kimagasló bevételre tesznek szert az év utolsó két hónapjában, behozva az év eleji lemaradást. A nagyobb gyártók nagyobb dinamikát is elképzelhetőnek tartanának, de alapvetően elégedettek a teljesítménnyel. Jelentős lesz a kereskedelmi láncok decemberi marketingkampánya is, információnk szerint a legtöbb nagy vállalat tervezi valamilyen módon beépíteni reklámjába a jövő évi áfacsökkentés már idén érezhető hatását. A nagyok ""árvágásra"" készülnek, ahogyan azt a Media Markt már el is kezdte. Vámos György, az Országos Kereskedelmi Szövetség főtitkára úgy véli, ez nem több reklámfogásnál, annak azonban nagyon jó. A főtitkártól megtudtuk: a piacon sokan bíznak a kiugró forgalomban. Vámos szerint viszont 5-6 százaléknál nem várható nagyobb forgalomnövekedés, hiszen a kiskereskedelem erősödése igazodik a nemzeti össztermékhez. A vásárlókat az idei karácsonyi szezonban a szokottnál is több impulzus éri. A kormány folyamatosan a jövő évi áfacsökkentésről beszél, amely kitolhatja, januárra februárra ütemezheti az év végi vásárlásokat. A kereskedők ugyancsak fogadalmat tettek a jövő évi árcsökkentésre, többször is hangsúlyozták, hogy nem nyelik le a 25 százalékos áfatartalmú termékeken esetlegesen keletkezendő hasznot. Ez ugyancsak a következő évre csúsztathatja a vásárlást. Ám Juhász Attila, a Kika Lakberendezési Kft. ügyvezető igazgatója szerint karácsonykor a fogyasztó nem képes racionálisan gondolkodni, Magyarországon ugyanis nem szokás kis táblácskákat rakni a fa alá, hogy majd januárban megkapod az ajándékot.  A Kika is készül az árvágásra, de Juhász szerint ez attól is függ, hogy a konkurencia mit lép. A karácsonyi vásárlási kényszer mellett egyébként a november-decemberi várható árvágások ösztönzik egyedül a vásárlókat a szokottnál nagyobb fogyasztásra. Juhász Attila szerint a decemberi forgalom alakulását maga a média is befolyásolhatja. Ha a lapok többet foglalkoznak a jövő évi árcsökkenéssel, akkor a forgalom nem lesz kiugró, a vásárlók racionalitása győz.","[""adó"",""vásárlás"",""Napi Gazdaság""]",0
1913,8188,https://magyarnemzet.hu/gazdasag/erkeznek-az-eszkozok-az-iskolakert-fejlesztesben-resztvevoknek-8158670/,gazdasag,magyarnemzet.hu,,2020. május 25. hétfő 12:56,Érkeznek az eszközök az iskolakert-fejlesztésben résztvevőknek,"Folyamatosan szállítják az eszközöket az Országos iskolakert-fejlesztési program pályázatán nyertes intézményeknek, emellett javában zajlik a kertészeti és pedagógiai mentorálás is. Idén újabb 50 óvoda- és 50 iskolakert kialakítását, mentorkertek fejlesztését, valamint az intézmények mentor szerepre történő felkészítését támogatja az Agrárminisztérium – mondta az MTI-nek hétfőn Nagy István miniszter.","A program a járványügyi korlátozások mellett sem állt le, de a mentorok kiemelten figyelnek arra, hogy a szabadban, a kertben tartózkodjanak látogatásaik során. A 30 órás pedagógus-továbbképzéseken az iskola-, illetve óvodakert-vezetők a helyzetre való tekintettel két szakaszban vesznek részt. Az elméleti tananyagot nyáron online tanrend segítségével, távoktatás keretében sajátíthatják el. A gyakorlati, helyszíni oktatást várhatóan ősszel tartják meg. Az Iskolakertekért Alapítvány emellett elindította az „Iskolakert-online” elnevezésű sorozatot, hogy ezzel is segítse az Iskolakerti Alapozó Alprogram első két ütemében részt vett mintegy 67 intézmény, valamint a már működő új iskolakertek vezetőinek munkáját – folytatta Nagy István. Az iskolák és az óvodák várhatóan kora ősszel alakíthatják ki az új kerteket, előkészítve a terepet egy tél alá vetéshez, majd a tavaszi folytatáshoz. Ezzel is segítve a gyerekeket a játszva tanulásban, természeti környezetük felelős gondozásában. Idén már a harmadik üteme indult el az Országos iskolakert-fejlesztési program alapozó alprogramjának. Az Agrárminisztérium, valamint a Kék Bolygó Klímavédelmi Alapítvány támogatásával és az Iskolakertekért Alapítvány koordinálásában meghirdetett pályázatra ebben az évben már óvodák is jelentkezhettek – mondta végezetül a miniszter.","[""eszközök"",""fejlesztés"",""iskolák"",""iskolakert"",""kertek"",""országos"",""óvodák""]",0
416,5398,https://www.origo.hu/tudomany/20060427megjelent.html,tudomany,www.origo.hu,[origo],2006.04.27. 11:23,Megjelent az Iskolai Űratlasz,"Az Európai Űrügynökség kiadványának magyar változata látványos űrfelvétel-térképeken ábrázolja a Föld felszínét, így korszerű és színvonalas oktatási segédeszköz lehet a hazai földrajztanárok számára - továbbá izgalmas ""olvasnivaló"" mindazoknak, akik szeretnék valódi képek alapján megismerni bolygónk változatos tájait.","Műholdak már évtizedek óta keringenek bolygónk körül, s tudományos adataikat számos alkalmazási területen használják, szinte folyamatosan. A hétköznapi életben talán a televíziós időjárás-jelentésekben láthatók ilyen műholdképek a leggyakrabban, azonban az űreszközök által készített felvételek nem kizárólag meteorológiai előrejelzésre alkalmasak. A műholdas technológiára épülő információszerzés neve magyarul távérzékelés (angolul remote sensing), ami arra utal, hogy a légkörön kívül haladó műszerekkel közvetlen érintkezés nélkül juthatunk ismeretekhez a Föld szilárd felszínéről, bioszférájáról, illetve víz- és gázburkáról. Mivel egy-egy űrfelvételen hatalmas terület látható azonos időpontban, a műszer típusától függő részletességgel, a távérzékelés kiváló alapanyagot szolgáltat különböző típusú térképek készítéséhez is - egyre inkább háttérbe szorítva a terepi felmérések fáradtságos munkamódszerét. Sőt a digitális formátumban rendelkezésre álló műholdképek azt is lehetővé teszik, hogy összetett számítógépes adatbázisban tároljuk és jelenítsük meg bármely terület összes térbeli adatát. Az ilyen számítógépes alkalmazást földrajzi információs rendszernek, röviden FIR-nek nevezik (angolul geographical information system, röviden GIS), a FIR-ek tudományát pedig térinformatikának. Mindezek ellenére ritkán találkozhatunk olyan térképekkel, amelyeken a domborzati viszonyok, az országhatárok, az úthálózat és a települések mellett a felszín valódi látványa is szerepel. Ez sok más indok mellett részben azzal magyarázható, hogy a térkép mindig valamilyen szempontból mutatja be az ábrázolt területet s ezt esetleg háttérbe szorítaná a felszín képe, továbbá azzal, hogy elkészítése után egy űrfelvétellel még számos bonyolult műveletet kell végrehajtani, mielőtt az adott felszínrészlet az évszázadok alatt kidolgozott vetületi rendszer és megszokott térképi ábrázolásmód szerint jelenne meg rajta. Az utóbbi években azonban jelentős fejlődés zajlott le a műholdas technológia, a távérzékelés valamint a térinformatika területein, aminek eredményeként egyre pontosabb, használhatóbb és nem utolsó sorban szebb űrfelvétel-térképek (vagy másként űrtérképek) készíthetők. Ennek legjobb példája talán a  Google Earth  elnevezésű, globális földrajzi internet-alkalmazás, amelyen elképesztő részletességgel látható a magasból Budapest, a világ bármely nagyvárosa, vagy akár egy mindentől távol eső kis csendes-óceáni korallzátony is! Az Európai Űrügynökség (ESA) pedig már évek óta dolgozott egy világatlaszhoz hasonló, űrfelvétel-térképekből összeállított kiadványon, mert így az eltérő árnyalatú halvány foltok helyett végre a tájak valódi képe látható a térképi vonalak és feliratok hátterében. Az atlaszt az osztrák Geospace vállalat készítette el németül, s 2006. márciusában, az eredetivel azonos időben megjelent első idegen nyelvű kiadása is,  Iskolai űratlasz  címmel. A magyar változatot a GeoAdat Kft. hozta létre az Informatikai és Hírközlési Minisztérium támogatásával, a Magyar Űrkutatási Iroda (röviden MŰI) szervezőmunkájának, valamint a Földmérési és Távérzékelési Intézet szakértőinek köszönhetően. Az atlasz elején egy közérthető áttekintés található a műholdas technológia alapjairól valamint az űrfelvétel-térképek előállításáról, amelyet bolygónk globális térképei követnek (például a domborzat, a felszínborítás, a természeti veszélyforrások elhelyezkedése vagy a Föld éjszakai képe). A következő, földrészeket és országokat bemutató fejezetben a nagyobb területet lefedő (így kisebb felbontású) képek mellett azok néhány különleges adottságú részlete nagyfelbontású változatban is megtalálható - amelyek közül több felvétel szinte művészi szépségű alkotásnak tűnik. A fejezetben természetesen kiemelt szerephez jut Európa tájainak bemutatása, azonban Magyarországról sajnos nem található kinagyított kép. A következő két fejezetnek köszönhetően az atlasz rendkívül jól használható az általános és középiskolai földrajzoktatásban. Itt ugyanis látványos felvételek és azokat kiegészítő ábrák alapján ismerhetők meg bolygónk különböző természeti adottságú térségeinek jellemző földrajzi vonásai (sivatagok, hegylábfelszínek, vulkáni hegységek, becsapódásos kráterek, folyórendszerek, torkolatok, tengerpartok, óceánok), valamint az ember környezetalakító tevékenységének (bányászat, energiatermelés, földművelés, erdőirtás, városfejlődés, szállítás, közlekedés, turizmus) világűrből látható hatásai. Éppen ezért megjelenése óta több mint száz földrajztanár kapta meg a MŰI-től az űratlasz egy-egy példányát, akik vállalták, hogy véleményezik azt, mint korszerű oktatási segédeszközt - s ez a lehetőség természetesen más földrajztanárok számára is  elérhető ! Sik András","[""Sik András"",""Európa"",""Föld"",""bolygó"",""Európai Űrügynökség""]",2
1753,7366,https://www.origo.hu/gazdasag/hirek/20110912-jogi-akadalyai-vannak-az-orbankormany-adosmento-lepeseinek-jogaszok-es-banki.html,gazdasag,www.origo.hu,Fekete Emese,2011.09.12. 16:46,"""Neki fogunk menni"" - megtámadják a bankok Orbán adósmentő lépéseit","Megtámadják az Alkotmánybíróságon és az európai bíróságon is a kormány legújabb otthonvédelmi intézkedését a bankok - állította az [origo]-nak az egyik hazai bank vezetője, aki szerint az álláspontot már több másik bankkal egyeztették. Az [origo]-nak nyilatkozó jogászok szerint a végtörlesztésre vonatkozó árfolyamrögzítés első hallásra aggályos, de fogyasztóvédelmi érvekkel esetleg védhető. Az osztrák külügyminiszter szerint a javaslat ""tarthatatlan"".","Megtámadják majd, de majd megtaláljuk a megfelelő válaszokat -  vetítette előre  a várható reakciókat Orbán Viktor miniszterelnök, amikor a parlamentben hétfőn délután ismertette a kormány otthonvédelmi tervének legújabb intézkedéseit.  A végtörlesztésről szóló kormánypárti  javaslat  - amelyet hétfőn nagyrészt Orbán Viktor is támogatott a parlamentben - 180 forintos frankárfolyamon és 250 forintos euróárfolyamon tenné lehetővé a devizahitelek végtörlesztését. Az ehhez igénybe vehető forinthitelek nyújtását várhatóan nem teszik kötelezővé a bankoknak, Orbán Viktor legalábbis úgy fogalmazott, megkéri képviselőtársait, hogy erről ne nyújtsanak be javaslatot. Önmagában azonban már a végtörlesztést kedvező árfolyamon lehetővé tévő javaslat is jelentős, mert - ha törvénybe iktatják - azt jelenti, hogy az állam felülírja a bankok és a hitelesek között kötött korábbi magánjogi szerződést.  ""Neki fogunk menni, megtámadjuk az Alkotmánybíróságon és a lehetséges európai uniós bíróságokon"" - mondta el az egyik hazai bank névtelenséget kérő vezetője az [origo]-nak azt a több banki szereplővel egyeztetett álláspontot, amely a Fidesz-KDNP legújabb adósmentő javaslatának hallatán fogalmazódott meg. ( A cikk megjelenése után a Magyar Bankszövetség hasonló tartalmú  közleményt adott ki. ) A bankvezető szerint a javaslat, amely a parlamenti frakció után immár a kormány támogatását is élvezi, több ponton aggályos, mivel sérti az új alkotmányban is szereplő tulajdonhoz való jogot, valamint a jogbiztonság elvéhez fűződő jogot. ""Ezeken a pontokon megtámadjuk az Alkotmánybíróságon a javaslatot, amint azt törvénybe iktatják"" - mondta a bankár, és hozzátette, hogy akár az európai bíróságra is hajlandóak elmenni. Az [origo] több jogász véleményét is kikérte arról, hogy egy korábban megkötött polgárjogi szerződésbe miként nyúlhat bele egy harmadik fél, milyen körülmények között módosíthatja azt az állam. Barcza Mihály, az Oppenheim ügyvédi iroda banki ügyekre is szakosodott partnere szerint ""nagyon szűk mezsgyén mozog a kormány"", Zatik Zsuzsanna banki ügyfeleket rendszeresen képviselő egyéni ügyvéd szerint pedig az állam ""elvileg nem szólhat bele polgárjogi szerződésekbe, de fogyasztóvédelmi szempontokból védhető, ha drasztikus eszközöket is bevet"" az adósok védelme érdekében. ""Nagyon durva beavatkozás"" ""A Fidesz által tervezett intézkedés első hallásra nagyon durva beavatkozás a piaci szférába, és nagyon szűk mezsgyén mozog a kormány, amikor két fél között egy már meglévő szerződést egyoldalúan megváltoztatva a bankok nyakába akarja varrni az ügylet minden költségét és veszteségét"" - mondta Barcza Mihály, az Oppenheim ügyvédi iroda partnere. Barcza szerint ezt csak úgy lehet megtenni, ha az állam kártalanítást is kilátásba helyez, vagy esetleg előzetesen olyan háttéralkut kötött a bankokkal, amely valamilyen módon kompenzálja a veszteségeiket. Az [origo] információi szerint azonban eddig  nem történt egyeztetés  banki vezetők és a kormány között, ezt alátámasztja az is, hogy a Bankszövetség korábban  nyilatkozatban  tiltakozott a lépés ellen. ""A polgári törvénykönyv alapján elvileg van arra lehetősége az államnak, hogy kivételes esetben módosítson egy már megkötött, két fél közötti szerződést, de erre az esetre a jogszabály a sérelmet szenvedő félnek biztosítja a bírósághoz forduláshoz, illetve az elálláshoz való jogot. Egy már fennálló kölcsön esetében számos kérdést felvet az elállás jogának értelmezése, mert az elállás a szerződést visszamenőleges hatállyal szünteti meg. Megannyi más mellett kérdés például, hogy az elállásig fizetett törlesztéseknél milyen svájcifrank-árfolyamot kell az elszámolás során alkalmazni"" - mondta Barcza. ""Álláspontom szerint a hivatkozott Ptk.-szabálynak nem lehetséges olyan értelmezése, amely egy kényszermódosítással bármely, a szerződésben szereplő félre veszteséget telepít"" - tette hozzá. Ez Barcza szerint ellentmond a tulajdonjog szentségének, amely a piacgazdaságok jogrendszerének alappillére, és ellentmond a magyar alkotmány tulajdont védelmező cikkelyének is. Ennek megfelelően egy ilyen intézkedés esetén a bankok kártalanításra tarthatnának igényt, amelyet az államnak kellene teljesítenie. Hogy hogyan számolnák ki ezt a kárt, azt meglehetősen nehéz megmondani, hiszen, mint Barcza Mihály elmondta, ""számos, jelenleg ismeretlen tényezőt kellene a precíz kármodell felállításához számszerűsítenünk, amelyet csak a futamidő végén ismerünk"". Ezért a kártalanítás is csak valamilyen átalánymodell mentén valósulhatna meg az Oppenheim partnere szerint. ""Etikai felelőssége és kötelessége, hogy közbelépjen"" ""Közjogi hatalomként a kormány elvileg nem szólhat bele egy polgárjogi szerződésbe"" - állította Zatik Zsuzsanna ügyvéd, hozzátéve, hogy ""ha viszont a fogyasztóvédelem oldaláról közelítjük a kérdést, akkor indokolható az állami beavatkozás"". Az ugyanis állami feladat, hogy az állam kiépítse a fogyasztóvédelem kereteit, mondja az ügyvédnő, aki szerint, ha ezt korábban az elmulasztotta megtenni, akkor ""most etikai kötelessége és felelőssége, hogy utólag lépjen közbe, és akár drasztikusabb eszközöket is bevessen"". Hogy ebbe az értelmezésbe belefér-e az, hogy konkrétan megszabja a végtörlesztésre vonatkozó árfolyamot a kormány, az Zatik Zsuzsanna szerint nem egyértelmű, mivel egy teljesen önkényesen meghatározott árfolyam nehezen magyarázható. Szerinte védhetőbb volna, ha mondjuk minden egyes szerződőnél a szerződéskötéskori árfolyamból kiindulva, annál 10-20-30 százalékkal gyengébb forintárfolyamon nyitnák meg ezt a lehetőséget, arra hivatkozva, hogy ekkora árfolyam-ingadozásra lehetett reálisan számítani, nagyobbra viszont már nem. A fogyasztóvédelmi szempontok Orbán Viktor hétfői parlamenti beszédében is többször felmerültek. A devizahitelesek ma ""olyan helyzetben vannak, amelyre nem lehetett felkészülni, és ez részben a hitelnyújtók hibája"", mondta például a kormányfő, és kijelentette azt is, hogy ""nem fogom hagyni, hogy a válság árát bárki is a magyarokra hárítsa át"". A fogyasztóvédelem fontosságára utalt a miniszterelnök akkor is, amikor a banki költségek forintban történő kötelező elszámolásáról, az átlátható kamatszámításról, valamint a referenciakamatok és a pozitív adóslista szükségességéről beszélt.","[""Orbán Viktor"",""Magyarország"",""devizahitel"",""otthonvédelmi akcióterv"",""Fidesz""]",0
2067,9305,https://www.origo.hu/gazdasag/hirek/vallalatihirek/20030922ujabb2.html,gazdasag,www.origo.hu,MTI,,Újabb ingatlanszövetkezet ellen nyomoz a rendőrség,"Elfogató parancsot adtak ki hétfőn Némethy András, a Duna Profit Ingatlanbefektetési és Hasznosító Szövetkezet elnöke ellen, mert nem jelent meg az idézésre. A rendőrség házkutatást tartott a szövetkezet több irodájában. A Duna Profit azt közölte, hogy vezetőinek tiszta a lelkiismerete.","A rendőrség üzletszerűen elkövetett csalás bűntettének megalapozott gyanúja miatt folytat nyomozást ismeretlen tettes ellen - közölte Szalai Ferenc százados, a Vas Megyei Rendőr-főkapitányság sajtóreferense. A Duna Profit Ingatlanbefektetési és Hasznosító Szövetkezet két szombathelyi ügyfele szeptember 18-án tett feljelentést, állításuk szerint az országos hálózattal rendelkező cég helyi fiókjában az ""ígérgetések ellenére"" sem fizették ki lejárt határidejű követeléseiket. A rendőrök a feljelentés napján a szövetkezet szombathelyi, budapesti, győri, székesfehérvári, miskolci, és szegedi irodájában tartottak házkutatást, és lefoglalták a vállalkozás számítógépeit, szerződéseit, illetve még aznap zárolták a szövetkezet bankszámláját is - mondta a rendőrség sajtóreferense. Hozzátette: a rendőrség jelenleg is folytatja a nyomozást az ügyben, további házkutatásokat tartanak, a nyomozók újabb sértetteket és tanúkat kutatnak fel. A Duna Profit szövetkezet szombaton közölte: a szövetkezet vezetése tiszta lelkiismerettel áll a vizsgálatok elé, amely meggyőződésük szerint eredménytelenül fog záródni, és elfogadhatatlannak és túlreagáltnak tartják a velük szemben tett rendőri intézkedéseket, amelyek szerintük alaptalanok.","[""házkutatás"",""lelkiismeret"",""szövetkezet"",""Duna""]",0
1161,3616,https://www.origo.hu/gazdasag/ceg/20080828-a-toyota-csokkentette-eladasi-tervet.html,gazdasag,www.origo.hu,MTI,2008.08.28. 9:36,A Toyota csökkentette eladási tervét,"A Toyota 9,7 millió gépkocsit kíván értékesíteni jövőre, kevesebbet, mint a korábban 2009-re célul kitűzött 10,4 millió jármű -jelentette be a konszern.","A Toyota az emelkedő nyersanyagárakat, a beszűkülő amerikai piacot és a dráguló benzinárakat jelölte meg a célok módosítása okaként. A vállalat korábban már az idei eladási céljait is lefelé módosította 9,5 millió járműre, a korábbi 9,85 millióról. Watanaba Katsuaki elnök szerint Japán legnagyobb autóipari cége a jövőben is a benzin-áram meghajtású hibrid járműveket állítja stratégiája középpontjába, és a feltörekvő piaci eladások növelésével akarja pótolni az amerikai és az európai kereslet visszaesését. A cég terveiben szerepel a Prius hibrid modell amerikai (Mississippiben lévő telepén történő) gyártásának beindítása, egyben egyes benzinfaló modellek gyártásának visszafogása. A Toyota a Priust jelenleg Japánban és Kínában gyártja","[""Japán"",""japán gazdaság"",""autóipar"",""Toyota""]",0
930,2117,https://www.origo.hu/gazdasag/hirek/hazaihirek/20030610romlott.html,gazdasag,www.origo.hu,[origo],,Romlott a mezőgazdaságból élők jövedelmi helyzete,"A mezőgazdasági termékek termelőiár-színvonala 2003. első negyedévében gyakorlatilag stagnált az előző év hasonló időszakához képest. Az energia és takarmányfélék ára viszont jelentősen nőtt, így több mint 4 százalékkal romlott a mezőgazdaságból élők jövedelmi helyzete - áll a Központi Statisztikai Hivatal (KSH) kedden közzétett jelentésében.","A mezőgazdasági termékek árainak stagnálása annak köszönhető, hogy amíg a kertészeti termékek ára felfelé, addig az élő állatok és állati termékek ára többségében lefelé módosult az első negyedévben. A gabonafélék árszintje 7,3 százalékkal nőtt az egy évvel korábbihoz képest. Az élelmezési célú burgonya ára 27,0 százalékkal, a zöldségféléké 12,7 százalékkal emelkedett. A vágóállatok termelői ára 10,6 százalékkal elmaradt az előző évi január-áprilisitól, ezen belül a vágósertés termelői ára 18,6 százalékkal, a vágóbaromfié 4,1 százalékkal csökkent, a vágómarha ára (vágóborjú nélkül) 3,7 százalékkal, a vágóborjú ára 34,6 százalékkal emelkedett. A tehéntej termelői ára nem változott, a tyúktojásé 6,7 százalékkal volt alacsonyabb, mint 2002. január-áprilisban. Csak áprilist alapul véve, a mezőgazdasági termékek termelőiár-színvonala az előző év azonos időszakához képest 3,4 százalékkal csökkent. A növényi termékek termelőiár-indexe 1,8 százalékkal, az élő állatoké és állati termékeké 5,5 százalékkal csökkent. 2002 azonos időszakához képest a mezőgazdasági ráfordítások árszínvonala 2003 első negyedévében 4,9 százalékkal nőtt. Romlott a termelők jövedelmi helyzete A KSH jelentése szerint, az energiaárak 19,5 százalékkal emelkedtek az üzemanyagárakban bekövetkezett nagymértékű, 36 százalékos növekedés következtében. A többi ipari eredetű termék közül a növényvédő szerek ára 6,1, a műtrágyáké 0,9 százalékkal volt magasabb, mint az előző év azonos időszakában. A takarmányárak 7,9 százalékkal növekedtek, ezen belül az egyszerű takarmányok (takarmánygabona, ipari melléktermékek) ára 17,5 százalékkal, míg a keveréktakarmányok ára csak csekély mértékben, 0,5 százalékkal nőtt. 2003 első negyedévében az új típusú, EU-előírások alapján számított agrárolló értéke 95,6 volt, tehát a mezőgazdasági termelőknek az árviszonyok változásából eredő jövedelmi helyzete 4,4 százalékkal romlott.","[""energia"",""mezőgazdaság"",""Központi Statisztikai Hivatal""]",0
1829,7767,https://index.hu/gazdasag/vilag/2011/07/31/a_piacok_osszeomlanak_a_vilag_nem/,gazdasag,index.hu,Molnár Tamás,2011.07.31. 23:52,"A piacok összeomolhatnak, a világ nem","A világ mindhárom vezető gazdasága válsággal küzd, de a kormányoknak mindenhol szembe kell nézniük előbb vagy utóbb azzal a ténnyel, hogy évtizedeken át többet költöttek, mint amit megengedhettek volna maguknak. Jöhet gazdasági összeomlás, de a pénzügyi rendszer stabil: fokozatos változtatások és a kormányok határozott lépései jelenthetik a megoldást.","Cikkünk a vasárnap éjszaka bejelentett  amerikai adósságplafon-megállapodás  előtt készült. 
                         „Soha a második világháború óta nem volt olyan magas a világgazdaság rendszerszintű összeomlásának kockázata, mint most. Egy valóságos tűzvészt kockáztatunk, ha a nyugati világ politikai vezetői nem akadályozzák meg az utolsó pillanatban, hogy összeérjenek az Egyesült Államok csődveszélyének és az eurózóna válságspiráljának a hatásai” –  kommentálta  a francia Le Monde a világgazdaságban kialakult helyzetet. Nem kevés múlik tehát az amerikai pártok vitáján. Az adósságplafon emeléséről Barack Obama bejelentése szerint vasárnap este a demokraták és a republikánusok mindkét házban megállapodtak, de a szavazás még hátra van (erről bővebben  itt  olvashat). Ha mégsem sikerülne megemelni az ország törvényes adósságplafonját – amit kedden elér a szövetségi állam –, akkor a mostani piaci környezetben nem a világ legnagyobb gazdaságának fizetésképtelensége robbanthatja a feszült piacokat. A következmények már rövidtávon is katasztrofálisak lennének: a Credit Suisse elemzői szerint az ország gazdasági teljesítménye 5 százalékkal csökkenne, a tőzsdék pedig értékük egyharmadát is  elveszíthetnék . A hatások azonban nem maradnának belföldön. Egyrészt a piaci zűrzavar egy hasonló hitelválsághoz vezethet, mint amilyen a Lehman Brothers 2008-as csődje után tört ki (ám elemzők szerint annál jóval nagyobb lehet). Másrészt zuhanhat a dollár árfolyama, ami az így relatíve erőssé váló euró miatt csökkentheti az európai termékek iránti keresletet – így keresztbe téve az itteni, amúgy is ingatag lábakon álló fellendülésnek is. Ráadásul egy ilyen beláthatatlan méretű összeomlás a világgazdasági növekedés egyik fő motorjaként működő Kínát is a legrosszabbkor érné. Mostanában  kezd világossá válni , hogy az elmúlt években egyre instabilabbá váltak a kínai növekedés fő motorjai, az ingatlanpiac és a hitelből finanszírozott belső fogyasztás. Ha ez is összeomlik, semmi nem állhat útjába egy rég nem látott mértékű globális recessziónak. Az, hogy rövid távon mekkorára nőhet a krízis, nagyban függ a piaci hangulattól. Egy globális pánik ugyanis olyan reakcióra késztetheti a befektetőket, ami ott is bajt okozhat, ahol eddig minden rendben volt. Ha az amerikai fizetésképtelenség hírére bizalmatlanabbá válnak a szereplők, megdrágulhatnak a hitelek, és ez a gazdaság más szereplőit is magával rántja. Ráadásul olyan országok finanszírozása is megnehezülhet, amik eddig stabilnak tűntek. Míg stabil piacokon könnyű viszonylag magas államadósságot is finanszírozni, ez lehetetlenné válhat, ha egyszerre mindenki biztonsági tartalékeszközökbe, például aranyba vagy menedékdevizának számító svájci frankba fekteti a pénzét. „Óriási a pszichológia szerepe a pénzpiacok működésében. A befektetők sokkal nagyobb mértékben döntenek csordaszellem, mint racionális kalkuláció alapján. Így rengeteget tudna segíteni, ha az eladósodott államok vezetői hihető üzenetet küldenének arról, hogy hajlandók áldozatokat hozni a problémák kezelésére” – mondja Csaba László, a CEU közgazdász professzora. „Ezt azonban eddig nem tették meg, csak sodródnak az eseményekkel, ez okozza a pánikot.” „A helyzet ijesztő kezelésében egy közös az Atlanti-óceán két partján: kétségbeesetten próbálnak hinni abban, hogy évtizedek költségvetési lazaságát most nehézségek nélkül tudják megoldani. A probléma azonban ennél sokkal súlyosabb, az életszínvonalat a forrásokhoz kell igazítani” – írja a Le Monde. Az egyes térségekben eltérő ugyan a helyzet és különböznek a konkrét problémák, egy azonban mégis közös: tovább nem finanszírozható úgy a gazdaság növekedése, ahogy eddig. „Most derül fény arra, hogy a kormányok hosszú évtizedek óta halogatták olyan gazdaságpolitikai lépések meghozatalát, amik fenntarthatóvá tehették volna a gazdaság növekedését” – mondja Csaba László. Amerikában rövid távon ugyan megoldást jelenthet a kormány és a republikánus ellenzék közötti megállapodás az adósságplafon emeléséről, amivel elkerülhető lesz a csőd és annak a katasztrofális piaci következményei. Hamarosan azonban megint hasonló vitára kerülhet sor, ha nem kezelik a probléma forrását. Azt, hogy az ország hosszú ideje úgy próbálja felpörgetni a gazdaságot, hogy kamatot csökkent – amitől a bankrendszer helyett a gazdaságba áramlik a tőke –, és a költségvetésen keresztül pénzt pumpál a gazdaságba. „Amerika a pénzmennyiség növelésével próbálja kezelni a válságot, és közben azt hiszi, hogy ezt senki nem veszi észre. Ennek azonban súlyos következményei lehetnek: ha megpróbálják elinflálni az adósságot, az a gazdaság stagnáláshoz és ezzel párhuzamosan meglóduló inflációhoz, az úgynevezett stagflációhoz vezet” – mondja Csaba László. Ehelyett fel kellene ismerni, hogy nem lehet az adócsökkentést és más állami bevételcsökkenéssel járó intézkedéseket az adósság növelése árán a végtelenségig folytatni. Európa is csak ideiglenesen oldotta meg a saját adósságválságát. Bár Görögországot a múlt heti eurócsúcson sikerült egy időre stabilizálni, a Standard & Poor's hitelminősítő szerint két éven belül az ország  megint csődbe mehet . „Naivitás azt képzelni, hogy Görögország valaha ki tudja fizetni a teljes nemzeti össztermékének több mint másfélszeresét kitevő adósságát. Csak az jelenthet megoldást, ha a finanszírozók belátják, hogy ennek a pénznek egy részét soha nem fogják visszakapni” – mondja Csaba László. Ebbe azonban egyelőre senki nem akar belemenni. „A rendszer stabil, a szereplők instabilak” – fogalmaz a közgazdász. Így arra nem kell számítani, hogy a piacok összeomlása esetleg az egész rendszert magával sodorná. Bár jelentős válságok bontakozhatnak ki egyes részeiben, a nemzetközi pénzügyi rendszer a hetvenes évek óta rengeteg szereplő decentralizált hálózatára épül, ami nem omlik össze ettől. Ugyanakkor pont ez a decentralizáltság nehezíti is a megoldást: szét van szórva az információ, emiatt nem lehet pontosan kiszámítani egyes lépések hatását, és nincs is olyan szereplő, aki kontrollálni tudná az egész rendszert. Így a válság elkerülése a szereplők fokozatos lépésein múlik. „Számítani lehet az átláthatósági szabályok és a nemzetközi bankrendszer kontrolljának erősödésére, fokozottabb együttműködésre lesz szükség a szereplők között. Viszont ezek az intézkedések fokozatosak, és nem rendszerjellegűek lesznek” – véli Csaba László.",,0
282,388,https://www.origo.hu/tudomany/20180515-az-aldozatok-testet-a-templom-melletti-ligetben-akasztottak-fel.html,tudomany,www.origo.hu,Jeki Gabriella,2018.05.15. 20:50,Kilencévente nyolcvanegy véráldozat az isteneknek,"Minden kilencedik évben, a téli napfordulót jelentő Yule ünnepség alatt a vikingek többek közt férfiakat áldoztak fel az uppsalai templomban. A fejeket az isteneknek ajánlották fel, és az áldozatok testét a templom melletti ligetben akasztották fel. Az ünnepség kilenc napig tartott, és összesen 81 áldozatot jelentett.","Az északiak egykor furcsán véres ünnepséget rendeztek minden tél közepén, amelyet a skandináv területeken Jul, míg más országokban Yule fesztiválnak neveztek. A vikingek ilyenkor „a nap újjászületését"" ünnepelték, amelyben fontos szerephez jutottak a rituális áldozatok és imádságok. Ezt anno „blót"" névvel illették, ami szó szerinti fordításban vért jelent. Az ebből származó „blóta"" az „áldozattal imádkozni"" vagy „erősíteni"" kifejezéseket takarja. A hosszú, fehér szakállú skandináv főistent, Odint gyakran a Jólfaðr névvel is illették, amely a régi skandináv értelmezésben „Yule apa"", illetve „az egyetlen Yule"" nevet jelentheti. A skandináv költészetben a szintén kapcsolódó, Jól szót gyakran használták a szertartásokat követő lakoma szinonimájaként, amelyben már megjelenik Hugins neve is, amely Odin egyik hollóját takarja. Az ünnepség ideje alatt a vikingek a magasba emelték színültig megtöltött ivókürtjeiket, amelybe általában sör vagy bor került. Természetesen erre is akadt egy sajátos kifejezésük, ez az „å drikke jul"", ami szabados fordításban azt jelentette: „Yule ünnepén inni és ünnepelni a skandináv isteneket, halott barátokat és rokonokat, valamint a békét és harmóniát"". A Yule ünnepségeket a krónikák a negyedik századtól igazolják, és még az angolszász naptárakba is bekerült. A „Jó Hákon Saga"" szerint a kereszténység elterjesztésében jelentős szerepet játszó norvég király, Hákon még a Yule ünnepségek időpontját is megváltoztatta, hogy ne essen egybe az ugyanabban az időben tartott keresztény ünnepekkel. A régi mondagyűjtemény arról is beszámol, hogy a király törvényben kötelezte a lakomázó tömeget arra, hogy részegre igya magát, és az ünnep addig tartson, amíg a sör el nem fogy. Aki megszegte a szabályt, annak bizony fizetnie kellett. „Az első pohárköszöntőt Odin tiszteletére mondták, a „királyért való győzelemért és a hatalomért"", a másodikat Njörðr és Freyr istenekért a „jó termésért és békességért"", míg a harmadik tószt a királynak szólt."" Ezt írja a 9. századra datálható Hrafnsmál költemény, amely valójában egy névtelen valkűr és egy holló közötti párbeszédet rögzít, akik a Harald Fairhair (I. Harald Halfdansson vagy Széphajú vagy Szőke Harald, a norvég törzsek egyesítője és Norvégia első királya 872 és 931 között) életéről és harcművészetéről beszélnek. A Yule-ünnepség lakomáját gyakran játék, tánc és ének kísérte, majd áldozatokat mutattak be isteneiknek, illetve a tél „más hatalmasságainak"". Hogy miért? Több okból: ezzel kérték az eredményes új esztendőt és a hallottak üdvösségét a viking mennyországot jelentő Valhallában, gyógyulást a szenvedőknek, ám az ünnepség központjában egyértelműen a misztikus erőkkel felruházott Nap állt.  Áldozataikkal és imádságaikkal „a tél sötét erejének további terjedését"" kívánták megakadályozni és fényt, világosságot kértek. Az ünnepség három naptól három hétig is eltarthatott. Az Áldozat napját január 12-én ünnepelték. Majd hálát adtak a nappalok folyamatos hosszabbodásáért a tél sötétjével szemben. Mivel a Yule a napfordulóval kezdődött, ez is jelzi a Nap központi szerepét a viking kultúrában. A régi szövegek, a folklór és a régészeti leletek alapján jól látszik, hogy a régi skandináv emberek számára milyen szörnyűséges volt a tél könyörtelen hidege, akiknek bizony nélkülözniük kellett napjaink modern kényelmét. A téli napforduló az év legrövidebb napja, és az északi országokban ezek különösen rövidek. Néhol „csak egy sötét fényvillanás, és a nap szinte egyáltalán nem látszik"" a korabeli beszámolók szerint. A viking ősök ezt úgy élték meg, „mintha a sötétség farkasa kapná el a napot"". Ez a versrészlet is arra utal, hogy hitük szerint az új Nap istennőjének újra el kellett indulnia az ősök ösvényein „amikor az istenek meghalnak"". Ez nem csupán a skandináv mitológiában világvégeként aposztrofált Ragnarököt jelentette (amikor az északi napot elnyeli a sötétség farkasa), hanem azt az időt, amikor isteneik elgyengülnek, haldokolnak, miközben várják az új élet ajándékát, amivel újraélednek, megtartják halhatatlanságukat, ifjúságukat és erejüket. A norvég mitológiában a farkas Hel isten, az alvilág teremtménye, amely a halált és az olyan, ehhez kapcsolódó kérdéseket foglalja magában, mint a vágy, az életerő, a túlélési ösztönök, az éhség és a kapzsiság. Nem gonosz teremtés, hanem csupán egy félelmetes ellenfél, hacsak nem tanulják meg az irányítását. A szertartások utáni nagy lakomák sem véletlenül teljesedtek ki szinte minden alkalommal mértéktelen ivászatban. A vikingek ugyanis mélyen hittek abban, hogy részegként – egyfajta isteni állapotban – kerülhetnek a legközelebb az istenekhez.   A Yule „fővéndöke"", Odin azonban nemcsak jóféle sört és bort, hanem áldozatokat is megkövetelt a vikingek kéréseinek teljesítéséért cserébe. Ezért a leggyakrabban birkát vagy kecskét, de az olyan fontosabb eseményeken, mint például az említett téli napfordulón, lovat ajánlottak fel az isteneknek. A viking papok vagy a törzsfők az áldozati szertartás során összegyűjtötték az állatok vérét, és azt a jelen lévőkre hintették áldásként. A rítusokkal ápolták az istenekkel való kapcsolatukat, de kimutatták hálájukat is a kapott javakért, sikerekért, eredményekért. A vikingek számára különleges jelentőséggel bírt Uppsala temploma (a mai Svédország területén), amely eredetileg a maitól mintegy öt kilométerrel északabbra feküdt. Azon a helyen, amelyet ma Ó-Uppsala (Gamla Uppsala) névvel illetnek, és amelyet régen Östra Arosnak neveztek. Középkori források szerint a pogány időkben ez volt az ország központja, ahol a pogány istenek főtemploma állt. Kilencévente itt ülték meg a törzsek közös ünnepét, ahol a rituálék fontos elemét képezték az egyéni és közösségi áldozatok bemutatásának. A templom „oltárán"" szinte minden fajból felajánlottak kilenc hím egyedet az isteneknek: kosokat, kecskéket, kutyákat, bárányokat, lovakat és embereket egyaránt. A szertartás szigorú szabályok szerint zajlott. „Végül az áldozatok testét a templom melletti ligetben akasztották fel a fákra"" – írta Brémai Ádám német püspök, aki részletes beszámolót adott írásaiban Uppsaláról, a templom épületéről és az áldozatok bemutatásáról is. A folyamat kilenc napig tartott, és összesen 81 áldozatot jelentett annak emlékére, hogy főistenük, Odin kilenc napig lógott a Világfa ágán dárdával átszúrva, míg jutalmul megkapta a bölcsességet jelképező, rúnákkal telerótt pálcákat. A rítus híre messzire, még az egykori arab világba is eljutott. Nemcsak a vikingek, hanem ők is hittek abban, hogy a halhatatlan isteneket csak úgy lehet kiengesztelni, ha emberéletért emberéletet adnak cserébe.","[""Odin"",""Hákon"",""Skandinávia"",""Uppsala"",""kereszténység"",""templom"",""alvilág"",""áldozat"",""téli napforduló"",""istenek"",""viking mitológia"",""Yule ünnepség"",""saga"",""pogányok""]",2
2023,8959,https://www.origo.hu/gazdasag/hirek/vilaggazdasag/20051115anorveg.html,gazdasag,www.origo.hu,[origo],2005.11.15. 10:37,A norvég átlagkereset a legmagasabb,"Jelentős különbség figyelhető meg a havi bruttó átlagkereseteket tekintve a nyugat-európai országok és a többi európai állam között - derül ki a Gfk Csoport 26 országot vizsgáló felméréséből. Az élen álló Norvégiában 900 000 forintnak megfelelő összeg az átlagkereset, hazánk a középmezőnyben található.","Az egy főre jutó, havi bruttó átlagkeresetek tekintetében jelentős különbség van Európa nyugati és keleti fele között. Ugyanakkor az euró paritáson számolt vásárlóerő figyelembevételével más rangsor alakul ki, bár a két ""tábor"" között így is megmarad a jelentős eltérés. Az egy főre jutó bruttó átlagkeresetek tekintetében Norvégia vezet a maga 3600 eurós összegével. A második helyezett Németország (3318 euró), míg a harmadik helyen Svájc végzett (2748 euró). Az élbolyban találjuk továbbá Ausztriát, Belgiumot, Finnországot is. Magyarország - 583 eurós, tehát 145 406 forintos átlagkeresetével - a középmezőnyben található, a Visegrádi Négyek közül Lengyelország (592 euró) és Csehország (633 euró) is maga mögé utasította hazánkat. Az Európai Unió eredeti tervek szerinti, 2007. évi bővítése alkalmával csatlakozni kívánó Románia (275 euró) és Bulgária (163 euró) is a sereghajtók közé tartozik, a sort pedig Ukrajna (123 euró) zárja. A havi átlagkeresetekről szóló országadatok összevethetők a GfK európai vásárlóerő-index felmérésének eredményeivel. A vásárlóerő-index az egy főre jutó, euró paritáson mért, éves jövedelmet jelzi, mely figyelembe veszi - többek között - az árszintek különbözőségét, ezzel elősegítve az egyes országok jobb összehasonlíthatóságát. A havi átlagkeresetek és a vásárlóerő-indexek összehasonlítása érdekes képet mutat. A legmagasabb havi átlagkeresettel büszkélkedő Norvégiában egy fő éves szinten 16 570 eurót költhet el, míg az egyébként alacsonyabb átlagkeresetet felmutató Svájcban jóval magasabb, 19 554 euró ez az összeg.  Az eltérést a piackutató cég több okra vezeti vissza, így az összehasonlítást alapvetően befolyásolhatják szociodemográfiai változók, például a háztartás nagysága, gyerekek száma, továbbá a felhalmozott vagyon mértéke, a megtakarítások, illetve a megtakarítások szerkezete. A hagyományosan magas szintű pénzügyi befektetési kultúrájáról ismert Svájc esetét megvizsgálva kiderül, hogy - az összeurópai színtéren - meglehetősen magas a pénzügyi befektetésekkel rendelkezők aránya: ötből egy ember rendelkezik részvénnyel, tízből egy ember pedig kötvénnyel. Ez a kulturális eltérés tükröződik egyébként abból az egyszerű tényből is, hogy míg Nyugat-Európában a befektetésekkel nem rendelkezők mindössze a lakosság közel egynegyedét teszik ki, addig ugyanez az arány Közép-Európában eléri a 66 százalékot. Nagy az eltérés az átlagkeresetek tekintetében második helyezett Németország esetében is, ugyanis az EU legnagyobb tagállama, s egyben vezető gazdasági hatalma vásárlóerő tekintetében csak a tizedik helyen végzett egy főre jutó évi 15 961 euróval. Magyarország az egy főre jutó 583 eurós havi átlagkeresettel nem fért be az első 20. helyezett közé, vásárlóerő tekintetében pedig még ennél is hátrébb, a 24. helyre szorult. A magyaroknak évente fejenként reálértékben 8096 euró - az összes ország vásárlóerejéből számított átlagnak mindössze 56,5 százaléka - áll rendelkezésére. Összehasonlításképp: a velünk egy időben EU-taggá váló Szlovénia esetében ez a mutató 69,6 százalék, míg a sereghajtó Észtország esetében csupán 43,3 százalék.","[""Svájc"",""Norvégia"",""Európa"",""devizapiac"",""átlagkereset"",""bruttó átlagkereset""]",0
2332,11103,https://magyarnemzet.hu/gazdasag/meg-gyorsabb-lehet-a-bovules-7106606/,gazdasag,magyarnemzet.hu,Horváth Éva,2019. július 11. csütörtök 09:31,Még gyorsabb lehet a bővülés,"A magyar gazdaság korábban vártnál jobb teljesítményével magyarázta az Európai Bizottság, hogy a tavaszi jelentéséhez képest 0,7 százalékponttal, 4,4 százalékra emelte hazánk bruttó össztermékének idei növekedési ütemét. A brüsszeli testület szerdán közzétett prognózisában a jövő évi bővülés mértékét változatlanul 2,8 százalékra becsüli.","A fogyasztás és a beruházások erőteljes bővülésének köszönhetően a magyar gazdaság tavaly 4,9 százalékkal nőtt, jóval meghaladva a még ősszel előre jelzett 4,3 százalékot. Egy évvel korábban, 2017-ben 4,1 százalékkal, 2016-ban pedig 2,3 százalékkal bővült a bruttó hazai termék (GDP). A gazdasági növekedés egész évhez arányosan viszonyított üteme az idei első negyedévben 5,3 százalékra erősödött. A növekedés felpörgése egyebek mellett az exportnak köszön­hető, mivel az autóipar magasabb sebességfokozatra kapcsolt az előző néhány gyengébb negyedév után. Az építőiparnak pedig kedvezett az enyhe tél, így az ágazat teljesítménye az év első negyedében több mint 46 százalékkal nőtt éves szinten. A havi gazdasági mutatók és felmérések azt mutatják, hogy a GDP-növekedés erőteljes maradt a második negyedévben. Az Európai Bizottság nyári előrejelzése szerint idén elérheti a 4,4 százalékot a GDP-növekedés Magyarországon, azonban jövőre 2,8 százalékra lassulhat – áll a távirati iroda összefoglalójában. Mindazonáltal az építőipari cégek új megrendeléseinek állománya éves szinten hat százalékkal zsugorodott áprilisban, ami a befektetések és a GDP-növekedés jelentős lassulását jelzi a következő negyedévekre. A beruházási ráta már magas szintet ért el, ezért a befektetések növekedése várhatóan fékeződik majd 2020-ban. A teljes foglalkoztatottsághoz közelítő körülmények közepette lassul a munkahelyteremtés, ami várhatóan visszafogja a lakossági fogyasztás növekedését. Az export növekedési üteme ugyancsak visszaszorul Magyarország kulcsfontosságú exportpiacainak tartós gyengesége miatt. Ugyanakkor az erős belső kereslet magasan tartja majd az importnövekedést, ami rontja a kereskedelmi mérleg egyenlegét. Összességében a GDP-növekedés a következő negyedévekben is erős maradhat, de már lassulhat a korábbiakhoz képest – véli az Európai Bizottság. Az uniós testület prognózisa szerint a magyarországi infláció 2019 második negyedévében is négy százalék közelében maradhat a gyors béremelkedés és az erős belső kereslet miatt, ám az év második felében csökkenhet a mutató értéke. Az uniós tagállamokra számolt harmonizált fogyasztói árindex idén és jövőre is 3,2 százalékos lehet az EU szakértőinek előrejelzése szerint.","[""bővülés"",""eu"",""európai bizottság"",""gazdasági előrejelzés"",""javítás"",""kilátások"",""Magyarország"",""növekedés""]",0
1811,7662,https://www.origo.hu/gazdasag/20030708demjan.html,gazdasag,www.origo.hu,[origo],,Demján: Vészhelyzetben a gazdaság,"Idén eddig afrikai szintre csökkent a beáramló tőke nagysága, elsősorban az elmaradt adóreform és a bürökrácia túlburjánzása miatt - nyilatkozta a Népszabadságnak Demján Sándor. A Vállalkozók és Munkáltatók Országos Szövetségének vezetője szerint a gazdaságnak vendégmunkásokra és 270-300 forintos euróárfolyamra van szüksége.","A környező országokban alacsonyabb a munkaerő költsége, a munkáltatók és a munkavállalók számára is kedvezőbb az adórendszer, nincs iparűzési adó, és a társasági adó sem magasabb, mint Magyarországon, ezért a tőke elkerüli hazánkat - mondta Demján Sándor a lapnak. Rontja az ország versenyképességét az is, hogy a növekvő bürokrácia működtetése egyre drágább a társadalom számára.  Az ismert nagyvállalkozó kritizálta az oktatási rendszert is: tavaly 190 ezer egyetemista végzett, míg mindössze 28 ezer szakmunkást képeztek, vagyis a befektetők képtelenek megfelelő munkaerőt találni. Demján szerint most az adófizetők pénzén diplomásokat képzünk az Európai Unió számára, míg a munkaerőgondok csak vendégmunkások befogadásával oldhatók meg.  270-300 forintos euróárfolyam lenne elég vonzó a tőkebefektetésekhez és hozna megfelelő árbevételt az exportőrök számára - nyilatkozta a lapnak Demján Sándor. (A jegybanknak és a kormánynak jelenleg nincs közvetlen árfolyamcélja, de mind az MNB, mind pedig a kabinet illetékesei 250-260 forintos árfolyamot tartanak kívánatosnak - a szerk.)","[""devizapiac"",""adóreform"",""Vészhelyzet"",""vendégmunkás"",""euróárfolyam"",""Demján Sándor"",""Népszabadság"",""Vállalkozók és Munkáltatók Országos Szövetsége""]",0
2171,10031,https://index.hu/gazdasag/magyar/bnz080615/,gazdasag,index.hu,Index/portfolio.hu,2008.06.15. 12:19,"Ha szerda, akkor áremelés","A mögöttünk hagyott héten lényegében stagnáltak az üzemanyagok jegyzésárai a világpiacon. Ennek ellenére nem kizárt, hogy a Mol ismét emelni fog, miután az előző heti, rekordokat döntő áremelkedést még nem érvényesítette áraiban.","Az olaj június 6-án bekövetkezett gigantikus drágulása óta nem emelkedett tovább az árfolyama a világpiacon, így az üzemanyagok nemzetközi jegyzésára sem nőtt tovább. Dollárban számolva stagnálást mutatott a benzin ára, a gázolajé pedig 0,4 százalékkal csökkent. A forint dollárral szembeni gyengülése miatt forintban mérve 1,5, illetve 1,1 százalékot drágultak az üzemanyagok. 
                        A héten tapasztalt árváltozás tehát önmagában nem indokolja, hogy a Mol szerdán megemelje a benzin vagy a gázolaj nagykereskedelmi árát. Az üzemanyagok azonban ennek ellenére várhatóan drágulni fognak, írja a Portfolio.hu. Laptársunk szerint ennek oka az lehet, hogy a nemzetközi jegyzésárak egy héttel korábban tapasztalt nagymértékű emelkedését az olajcég még nem érvényesítette a magyar kiskereskedelmi árakban. 
                        A 95-ös benzin literenkénti ára jelenleg 298 és 320 forint között, míg a gázolajé 317 és 342 forint között változik, derül ki a 
                         holtankoljak.hu  adatbázisából. A dízelesek legolcsóbban egy keszthelyi Volán-telepen, legdrágábban négy, az M5-ös mellett lévő kúton tankolhatnak, a benzineseknek egy szombathelyi magánkút a legolcsóbb, és több, az M3-ason és az M5-ösön lévő kút a legolcsóbb.",,0
927,2092,https://magyarnemzet.hu/gazdasag/megujul-a-32-es-fout-jaszfenyszaru-es-jaszbereny-kozott-7083752/,gazdasag,magyarnemzet.hu,,2019. július 3. szerda 16:56,Megújul a 32-es főút Jászfényszaru és Jászberény között,"Megkezdődtek a 32-es számú út burkolatfelújítási munkálatai Jászfényszaru és Jászberény között – jelentette be Pócs János, a térség fideszes országgyűlési képviselője a helyszínen tartott sajtótájékoztatón szerdán.","A képviselő elmondta: a 14,3 kilométeres útszakasz 2 milliárd 300 millió forint magyarországi forrásból újul meg, a tervek szerint az év végéig. A beruházás része annak a hazai forrásból megvalósuló több mint hétmilliárd forintos projektnek, amelynek keretében megújul a 3225-ös és 3224-es út Tiszasüly és Jászkisér közötti szakasza is – közölte. Pócs János hozzátette: folyamatban vannak a tárgyalások a Jászberényt elkerülő útról is. Szabó Tamás, Jászberény polgármestere (Fidesz-KDNP) elmondta: a beruházásnak köszönhetően biztonságosabban, gyorsabban lehet majd kijutni a városból az M3-asra. Vántsa Zoltán, a Magyar Közút Nonprofit Zrt. Jász-Nagykun-Szolnok megyei igazgatója közölte, hogy 14 buszmegálló megújul, négy pedig megszűnik. Új csomópont épül Jászfényszaru külterületén és megújul a Szolnok-Hatvan vasúti pályát keresztező átjáró útburkolata is – tette hozzá. A kivitelezést közbeszerzési eljárás alapján a STRABEL Konzorcium végzi, a konzorciumvezető a Strabag Általános Építő Kft., a lebonyolító a Magyar Közút Nonprofit Zrt.","[""32-es főút"",""beruházás"",""Pócs János""]",0
252,10158,https://magyarnemzet.hu/sport/baji-balazs-es-pars-krisztian-szamara-elony-az-olimpia-elhalasztasa-a-seruleseik-miatt-7935500/,sport,magyarnemzet.hu,,2020. március 26. csütörtök 20:47,Baji Balázs és Pars Krisztián számára előny az olimpia elhalasztása a sérüléseik miatt,"Gyulai Márton, az Európai Atlétikai Szövetség tanácsának tagja szerint Baji Balázs és Pars Krisztián számára is előnyt jelent a tokiói nyári olimpia elhalasztása.","Gyulai az M1 aktuális csatornán csütörtökön úgy fogalmazott, az Európa-bajnoki ezüst- és világbajnoki bronzérmes gátfutónak, valamint az olimpiai és kétszeres Európa-bajnok, illetve kétszeres világbajnoki ezüstérmes kalapácsvetőnek is kifejezetten jókor jött a Nemzetközi Olimpiai Bizottság (NOB) keddi döntése. „Baji Balázs nagyon szerencsétlen sérülésből tér vissza éppen. Alig egy esztendővel ezelőtt azt sem tudtuk, képes lesz-e még futni, most viszont a legjobb úton van, hiszen megint elindult, megint versenyez, és egyre jobb eredményeket produkál. Neki minden nap, amivel tovább tud készülni, egy ajándék és egy lehetőség” – fogalmazott Gyulai. Hozzátette, Pars Krisztián térdét tavaly ősszel ismét megműtötték, ezért neki szintén előny, hogy a koronavírus-járvány miatt nem idén, hanem jövőre rendezik az ötkarikás játékokat. „Jelezte, hogy annál jobb neki, minél tovább tud készülni. A visszavonulás meg sem fordult a fejében, mert még nagyon sokat szeretne letenni az asztalra” – magyarázta Gyulai Márton, aki szerint nem a rosszat kell látni a NOB döntésében, hanem ki kell használni az ebben rejlő lehetőségeket. „Olyan helyzetben van a világ sportja, amilyenben békeidőben, tehát világháborún kívül talán még soha. Bármennyire is fájdalmas nagyon sokaknak, azt gondolom, ez volt az egyetlen biztonságos megoldás”. A következő atlétikai világbajnokságot az Oregon állambeli Eugene-ben rendeznék jövőre augusztus 6-tól 15-ig, ám az Egyesült Államok Atlétikai Szövetsége már jelezte, hogy az olimpia elhalasztása miatt kész tárgyalni a módosításról. Gyulai Márton közölte, egyelőre nem kaptak semmiféle jelzést a nemzetközi szövetségtől arra vonatkozóan, hogy a 2023-as budapesti vb kapcsán bármi is változna, szerinte maradni fog a augusztus 19. és 27. közötti időpont.","[""Baji Balázs"",""Európai Atlétikai Szövetség"",""gyulai márton"",""olimpia halasztása"",""pars krisztián"",""sérülések"",""tokiói NYÁRI OLIMPIA""]",1
1352,4868,https://aktiv.origo.hu/gazdasag/hirek/hazaihirek/20050216lemondott.html,gazdasag,aktiv.origo.hu,[origo],2005.02.16. 9:26,Lemondott az APEH elnöke,"Király László György, az Adó- és Pénzügyi Ellenőrzési Hivatal elnöke a pénzügyminiszterrel folytatott egyeztető megbeszélést követően szerdán benyújtotta lemondását Draskovics Tibornak, aki azt elfogadta. A pénzügyminiszter szerint határozottabb, ""a változó körülményekre gyorsan reagáló ellenőrzési tevékenységre van szükség"".","Draskovics Tibor Szikora Jánost, az APEH Szabolcs-Szatmár-Bereg megyei igazgatóját kívánja kinevezni a hivatal élére. Szerdán Szili Katalinnál, az Országgyűlés elnökénél kezdeményezte bizottsági meghallgatását. Draskovics egyetért azzal, hogy szem előtt tartva az adófizetők érdekét, határozottabb, dinamikusabb, rugalmasabb, a változó körülményekre gyorsan reagáló ellenőrzési tevékenységre van szükség. Ez megköveteli a hivatali vezetés megújulását is - derül ki a Pénzügyminisztérium [origo]-hoz eljuttatott közleményéből. A pénzügyminiszter továbbra is számít Király László György munkájára. Arról, hogy hol folytatja tevékenységét, később születik döntés.","[""Draskovics Tibor"",""Király László György"",""adó"",""pénzügyminiszter"",""egyeztető megbeszélés"",""APEH Bűnügyi Igazgatóság""]",0
810,1340,https://www.origo.hu/gazdasag/20150324-nagyobb-novekedest-var-a-jegybank.html,gazdasag,www.origo.hu,MTI,2015.03.24. 15:28,Nagyobb növekedést vár a jegybank,"Az MNB 3,2 százalékos gazdasági növekedést és a fogyasztói árak stagnálását várja 2015-re. Matolcsy György újabb kamatcsökkentési ciklus elindítását jelentette be.","A Magyar Nemzeti Bank jelentősen, a decemberi 2,3 százalékról 3,2 százalékra emelte az idei GDP-növekedés várható ütemét márciusi inflációs jelentésében. Ebben a jegybank a fogyasztói árak stagnálására számít, míg decemberben még 0,9 százalékos inflációt valószínűsített. Az MNB 2016-ban 2,6 százalékos inflációval és 2,5 százalékos gazdasági növekedéssel számol. A decemberi előrejelzésében még 2,9 százalékos infláció és 2,1 százalékos GDP-növekedés szerepelt. A monetáris tanács az inflációs célkövetés keretrendszerének rugalmasabbá tételéről döntött, 3 százalékos értékében meghatározott inflációs cél fenntartása mellett egy ±1 százalékpontos toleranciasávot jelölt ki, közölte az MNB. Az inflációs cél körüli 2 százalékpontos most bevezetett toleranciasáv hozzájárulhat a keretrendszer rugalmasabbá tételéhez. A jegybank továbbra is 3 százalékos infláció elérésére törekszik, a 2 százalékpont széles toleranciasáv ugyanakkor megjeleníti, hogy az infláció a gazdaságot érő sokkok hatására e szint körül ingadozhat. Az MNB Monetáris Tanácsa a  15 bázispontos mérsékléssel  újabb kamatcsökkentési ciklust indít, amelyet addig érdemes folytatni, amíg a középtávú inflációs célt – egy új, rugalmasabb keretben – el nem érik, mondta a kamatdöntés után Matolcsy György, az MNB elnöke. A jegybankelnök szerint a kamatcsökkentés erősíti a növekedést, támogatja a kormány gazdaságpolitikáját, és a jegybankot a középtávú inflációs cél elérésében.","[""Matolcsy György"",""infláció"",""alapkamat"",""növekedés"",""MNB"",""Magyar Nemzeti Bank""]",0
986,2468,https://magyarnemzet.hu/gazdasag/14-szazalekkal-csokkent-az-allaskeresok-szama-aprilisban-6949046/,gazdasag,magyarnemzet.hu,,2019. május 22. szerda 16:30,"1,4 százalékkal csökkent az álláskeresők száma áprilisban","Az álláskeresők száma 1,4 százalékkal csökkent Magyarországon egy év alatt, a Nemzeti Foglalkoztatási Szolgálat (NFSZ) nyilvántartásában az áprilisi zárónapon 261 500 álláskereső szerepelt, több mint 3500 emberrel kevesebb, mint egy éve.","Az NFSZ honlapján közölte: áprilisban a nyilvántartott álláskeresők aránya a gazdaságilag aktív népességhez viszonyítva 5,6 százalék volt, a munkavállalási korú népességhez mért relatív ráta pedig 3,9 százalék. A legalacsonyabb értékekkel továbbra is Győr-Moson-Sopron megye rendelkezett. Áprilisban 37 700 álláskereső kérte nyilvántartásba vételét a kirendeltségeken, 9,9 százalékuk első alkalommal regisztrált. Az új belépők száma az előző év azonos időszakához képest 4,6 százalékkal emelkedett. Az álláskeresők 8,9 százaléka, 23 300 volt pályakezdő. A legtöbb pályakezdő fiatalt Szabolcs-Szatmár-Bereg, Borsod-Abaúj-Zemplén és Hajdú-Bihar megyében tartották nyilván, de Somogy és Jász-Nagykun-Szolnok megyében is jelentős a regisztrált pályakezdő álláskeresők száma. Az álláskeresők 26,4 százaléka, 68 900 ember tartósan, több mint egy éve keresett munkát, ez 4,2 százalékponttal jobb arány az egy évvel korábbinál. Az év negyedik hónapjában 37 500 volt a 25 év alatti és 66 100 az 55 év feletti álláskeresők száma, arányuk 14,3, illetve 25,3 százalékot tett ki. Az NFSZ adatai szerint áprilisban 144 700 álláskereső volt jogosult pénzbeli ellátásra, 51,2 százalékuk álláskeresési ellátásban, a többiek szociális jellegű támogatásban részesültek. Az álláskeresők 44,7 százaléka semmilyen pénzbeli támogatást nem kapott. A foglalkoztatók 31 500 új betölthető álláshelyet jelentettek be áprilisban, ezek 52,8 százalékához igényeltek támogatást. Az újonnan bejelentett támogatott álláshelyek száma 16 600 volt, amelynek 54,2 százaléka a közfoglalkoztatáshoz tartozott. Áprilisban 128 200 álláslehetőség állt rendelkezésre, amelyből 75 800 betöltetlen maradt. Az év negyedik hónapjában 573 munkavállaló csoportos létszámleépítését jelentették be a foglalkoztatók. Az elbocsátások a szektorok közül a fémalakítást, porkohászatot, a televízió műsor összeállítását, szolgáltatását, az egyéb szoftverkiadást, illetve a kenyér, a friss pékáru és a tartósított lisztes áru gyártását, valamint az egyéb vendéglátás ágazatokat, területileg pedig Budapestet, Borsod-Abaúj-Zemplén, Csongrád és Jász-Nagykun-Szolnok megyét érintette. A Nemzetközi Munkaügyi Szervezet (ILO) által használt munkanélküliségi ráta 3,6 százalékos volt a 2019. január-márciusi gördülő negyedévben, a 15-74 éves népességből 165 700-an voltak munka nélkül. A ráta az előző év azonos időszakához képest 0,3 százalékponttal volt alacsonyabb.","[""álláskeresés"",""foglalkoztatás"",""munkanélküliség"",""NFSZ""]",0
291,865,https://www.origo.hu/tudomany/20020830ongyilkossag.html,tudomany,www.origo.hu,SpektrumTV,,Öngyilkosság: járvány Japánban,Az évi több tízezer áldozat jelentős része 40 év körüli férfi.,"Az 1960-as években Japán a világ egyik legintenzívebben fejlődő országa volt. A nyugodt politikai időszak kedvezően hatott az ipari és kereskedelmi folyamatokra. A világháborúig nagyon zárt ország lassan nyitni kezdett, s - meglepő gyorsasággal - alig húsz év alatt sajátos módon ötvözte a nyugati életmódot a sajátjával. 1968-ban Japán a világ harmadik legerősebb ipari nemzetévé vált. Ez az eredmény természetesen a japánok életére is kedvezően hatott. A fiataloknak természetes volt, hogy ha elhelyezkednek egy munkahelyen, akkor egész életükre biztos megélhetést tudnak nyújtani nemcsak maguknak, hanem a családjuknak is. Ez persze elsősorban a férfiakra vonatkozott, hiszen a hagyományos japán gondolkodásban sokáig elképzelhetetlennek tűnt az, hogy a nők is munkát vállaljanak. A biztonság azonban nem tartott örökké. Az egész világon bekövetkező gazdasági recesszió Japánban is éreztette hatását. Üzemek ezreit zárták be gyors egymásutánban, szinte minden vállalatot érintettek az átszervezések, a létszámcsökkentések. E folyamatok hatására emberek tízezrei váltak hirtelen munkanélkülivé, kisvállalkozások pedig fizetésképtelenné. Az ellehetetlenülés miatti elkeseredés azonban e távol-keleti országban sokakból végzetes döntést váltott ki: 1998-ban 33 048-an követtek el öngyilkosságot. Az áldozatok jelentős része 40 év körüli férfi. Az említett gyászos évben naponta legalább 30 gyermek vesztette el az édesapját öngyilkosság miatt. Az alaposabb vizsgálatok kimutatások szerint minden ötödik esetben az eladósodás vagy a munkanélküliség volt az ok - ez 11 százalékos növekedést jelentett az előző évhez képest. Vajon miért választották ilyen sokan az öngyilkosságot? Bemutató a Spektrum Televízióban: augusztus 31-én szombaton 14:30 Ismétlés: szeptember 4-én szerdán 22:00 és szeptember 6-án pénteken 21.55","[""öngyilkosság"",""Japán"",""Spektrum Televízió""]",2
1259,4248,https://aktiv.origo.hu/gazdasag/hirek/vallalatihirek/20041026abetonut.html,gazdasag,aktiv.origo.hu,[origo],2004.10.26. 7:43,A Betonút építheti az M7-es új szakaszát,Az M7-es autópálya Nagykanizsától Becsehelyig tartó 17 kilométeres szakaszára a Betonút Rt. adta a legkedvezőbb ajánlatot. A közbeszerzési eljárás eredményének kihirdetésére még várni kell - értesült a Népszabadság.,"A lap információi szerint a Betonút Rt. 59,6 milliárd forintért vállalta a 17 kilométeres -19 hidat is magában foglaló - új szakasz megépítését. Az új útszakaszt legkésőbb 2006 decemberéig kell átadni a forgalomnak. Szakértők szerint nehezíti a munkálatokat, hogy az adott szakasz egy részét rossz minőségű talajon kell majd megépíteni.  A decemberben kiírt közbeszerzési eljárás eredményének kihirdetéséhez szükség van a Gazdasági Minisztérium jóváhagyására is, de a tárca vezetője, Kóka János jelenleg külföldön tartózkodik, így legkorábban csütörtökön határozhat a pályázatról - írja a Népszabadság.  A Gazdasági Versenyhivatal Versenytanácsa idén júliusban kartellgyanú miatt hétmilliárd forintnyi bírságot szabott ki öt útépítő cégre, köztük a Betonút Rt.-re is. Az indoklás szerint a cégek versenytörvénybe ütköző megállapodást kötöttek egymással, amikor felosztották egymás közt az autópálya-építési munkákat.","[""Nagykanizsa"",""Becsehely"",""betonút"",""M7-es autópálya"",""kihirdetés"",""Népszabadság"",""Betonút Rt.""]",0
240,9632,https://magyarnemzet.hu/sport/elhunyt-fuzes-gyula-bek-gyoztes-kezilabdaedzo-7169969/,sport,magyarnemzet.hu,,2019. július 31. szerda 12:54,Elhunyt Füzes Gyula BEK-győztes kézilabdaedző,"Életének 73. évében elhunyt Füzes Gyula BEK-győztes kézilabdaedző, a Budapesti Honvéd örökös bajnoka.","Füzes Gyula 1954-ben lett a BHSE kézilabdázója, a csapattal négyszer nyert bajnokságot, a válogatottban 14-szer szerepelt. Edzőként 1982-ben és 1983-ban Kovács László, majd Mocsai Lajos mellett volt részese a bajnoki címnek, 1982-ben megnyerte a csapat a Bajnokcsapatok Európa Kupáját – egyetlen magyar férfi együttesként. Füzes Gyula 1984-től haláláig a kézilabda-szakosztály vezetőjeként tevékenykedett. A Budapesti Honvéd Sportegyesület saját halottjának tekinti – tájékoztatta a klub szerdán az MTI-t.","[""Füzes Gyula"",""gyász"",""halálhír""]",1
414,5377,https://www.origo.hu/tudomany/20031202tamadas.html,tudomany,www.origo.hu,[origo],,Zajlik a Mars-invázió,"Miközben az amerikai Spirit pazarul landolt a Gusev-kráterben, a bolygó körül december 25-e óta keringő európai szonda, a Mars Express újabb sikeres pályamódosítást hajtott végre. A brit leszállóegység, a Beagle 2 még mindig hallgat, de a remények szerint már csak január 7-ig. Hangolódjon rá Ön is a nagy kalandra képnézegetőt és játékokat tartalmazó összeállításunk segítségével! Mint látni fogja, a Mars elleni ""támadásnak"" számos hazai vonatkozása is akad.","Friss információk 2004. január 5. Szerdán bejelentkezhet az elveszett európai marsszonda Miközben az amerikai Spirit pazarul landolt a Gusev-kráterben, a bolygó körül december 25-e óta keringő európai szonda, a Mars Express újabb sikeres pályamódosítást hajtott végre. A brit leszállóegység, a Beagle 2 még mindig hallgat, de a remények szerint már csak január 7-ig. 2004. január 5. Visszatértünk a Marsra Hét hónapos és közel 500 millió kilométeres utazás után közép-európai idő szerint 2004. január 4-én reggel leszállt a Marson az első amerikai ""robotgeológus"", a Spirit marsjáró. Ezzel 1997 után az emberiség visszatért a vörös bolygóra, hogy véghezvigye az eddigi legösszetettebb tudományos küldetést. Részletes összeállításunk az első napok eseményeiről. 2003. december 31. A Mars Express sikeresen áttért a poláris pályára December 30-án reggel, közép-európai idő szerint 09.00-kor a vörös bolygó körül keringő európai mars-szonda az egyenlítőiről áttért a poláris (sarkvidékek felett húzódó) térképező pályára. 2003. december 30. Meteoritkráterben landolhatott a marsszonda A Beagle 2 nevű európai leszállóegység kitartó hallgatásának egyik lehetséges oka, hogy a szerkezet egy kb. 1 kilométer átmérőjű meteoritkráterben ért talajt a Marson. 2003. december 28. Összefoglaló az európai marsszondák első napjairól A következő napokban tovább keresik a szonda jelzéseit, ám erre igazából már csak az anyaszonda, a Mars Express esélyes, amelynek kommunikációs rendszerét speciálisan arra (is) tervezték, hogy megtalálja a Beagle 2 jeleit. Harmadszorra sem jelentkezett be a Beagle 2 - pályán a Mars Express (folyamatosan frissített cikkünk az európai marsszondákról - utolsó frissítés: december 26. 20.05) Kontinensünk első marsszondája a vörös bolygó körül kering, a Beagle 2 leszállóegységgel viszont sajnos a harmadik lehetséges alkalommal sem sikerült felvenni a kapcsolatot. A további kommunikációs próbálkozásokról abban az esetben számolunk be a hét végén, ha siker koronázza őket. 2003. december 23. Mars, itt jön Európa! - A ""támadás"" időpontjai December 25-én az Európai Űrügynökség Mars Express űrszondája megkezdi a pályára állást a vörös bolygó körül, a brit Beagle 2 leszállóegység pedig landol a felszínen. A fontosabb események tervezett időpontjai. 2003. december 19. Szétváltak az európai marsszondák Az ESA december 19-én 12.05-kor megerősítette, hogy a Mars Express és a Beagle 2 európai marszondák szétválasztásának kritikus művelete sikeres volt. Képes beszámolónk. Elveszett a Remény A japán Nozomi (Remény) nevű marsszonda öt éve kezdte kudarcokkal teli odüsszeiáját. A repülésirányítók lemondtak a szondáról, így a Mars-invázió első lépése sikeretelenül zárult. Az Űrvilág űrkutatási hírportál cikke. Háttérinformációk Az Európai Űrügynökség (ESA) űrszondája, a Mars Express 2003. december 25-én kezdi pályára állását a bolygó körül, míg a korábban már róla levált brit leszállóegység, a Beagle 2 a tervek szerint ugyanezen a napon landol a Marson. Az ""új generációs"" amerikai robotok első hulláma 2004. január 4-én éri el a vörös bolygót a Spirit marsjáró formájában, amelyet január 25-én a második hullámban érkező ikertestvére, az Opportunity követ. Amiért az egész ""felhajtás"" zajlik, egy alapvető kérdés, aminek pozitív eredménye egész világnézetünkre hatással lehet. A kérdés így szól: lehet-e élet a Marson? Egyáltalán nem elképzelhetetlen, hogy a Földhöz hasonlóan a Marson is megszületett az élet, sőt talán az ősi marsi mikrobák gyarmatosították saját bolygónkat is. Tanulmányozza át összeállításunkat a feltételezett marsi élettel kapcsolatban! Két magyar diáklány, a budapesti Alternatív Közgazdasági Gimnázium csillagászat szakkörének tagjai ""természetesen"" már 2001-ben megmondták, hol is kellene leszállni. Végül a NASA is belátta, hogy igazuk van... A szakkör fiatalabb generációjának egyik tagja - követve a lányok pályafutását - ugyancsak a NASA-nál végezte, és  részt vesz az egyik marsjáró irányításában . Életet csak ott érdemes keresni, ahol víz is van. A Marson sok víz van - legalábbis fagyott formában -, és valószínű, hogy helyenként és időnként ez folyékony fázisba kerül. Megint a magyarok: Horváth András és kutatócsoportja merész, de egyre komolyabban vett elképzeléssel állt elő a marsi élőlényekre vonatkozóan. JÁTÉK Biztosan sorba tudja rendezni a Naprendszer bolygóit, Naptól távolodó sorrendben.  Itt a lehetőség a gyakorlásra! Ki tudná rakni a Mars térképét?  Próbálja meg! Milyen magasra lehetne felugrani a Marson?  Próbálja meg! Csak profiknak! Mennyire ismeri Ön a Mars felszínét?  Próbálja ki egy játék segítségével! Az egyes animációknál a kérdőjelre kattintva segítséget kaphat.  Az animációk megtekintéséhez Macromedia Flash 6.0 plugin szükséges.","[""Marson"",""bolygó"",""Beagle-2"",""MER-A Spirit"",""Mars Express-űrszonda"",""remény"",""Mars Express""]",2
2268,10703,https://index.hu/gazdasag/magyar/2009/11/16/az_imf_es_brusszel_odaszolt_a_fidesznek/,gazdasag,index.hu,Index,2009.11.16. 17:02,Az IMF és Brüsszel odaszólt a Fidesznek,"Az IMF és az Európai Bizottság nem tud tolerálni olyan gazdaságpolitikát, amely a mostani 4 közeliről 7 százalék fölé löki a hiányt - ezzel reagált a két szervezet a Fidesz vezetőinek elmúlt hetekbeli próbálkozásaira, jelzéseire. Olyan jól tudjuk finanszírozni magunkat a piacról, hogy nem kell igénybe vennünk az 1,8 milliárd eurónyi hitelrészletet, azt tartalékoljuk a későbbiekre.","Magyarország nem kívánja lehívni sem az IMF-től, sem az EU-tól az esedékes hitelrészletet – jelentette be Oszkó Péter pénzügyminiszter azon a sajtótájékoztatón, amelyen a magyar pénzügyi vezetés mellett az IMF és az Európai Bizottság tárgyalódelegációjának vezetői számoltak be a szokásos negyedéves látogatás tapasztalatairól, a vállalások teljesítéséről. Most közel 1,8 milliárd eurónyi kölcsönrészletet vehetett volna igénybe az ország. A pénz azonban nem vész el, ha szükség lesz rá, később, jövő októberig (eddig hosszabbították meg az IMF-fel a hitelszerződést, és ezt kezdeményeztük az EU-val is) le lehet hívni. Eddig a 20 milliárd eurós mentőcsomagból 14,3 milliárd eurót vettünk igénybe, vagyis a következő szűk egy évben még 5,7 milliárd eurónyi biztonsági tartalékhoz nyúlhatunk. Hogy ki is használjuk-e a lehetőséget, arra nem lehet mérget venni, legalábbis erre utalhatott a pénzügyminiszter, amikor azt mondta: az államadósság finanszírozása megoldható a piacról, és ennek tudatában kívánják összeállítani a jövőbeli finanszírozási terveket. A sajtótájékoztató a megszokott táncrendben zajlott. Az IMF és az Európai Bizottság vezetői megdícsérték a kormányt, amiért az állami kiadásokat jelentősen visszavágta, a pénzügyi szabályozás terén erősíti a felügyeletet, és azért is, mert elérhetőnek tűnik az idei 3,9 százalékos és jövő évi 3,8 százalékos GDP-arányos hiánycél. (Megjegyzendő: Brüsszel két hete még a deficit felüllövését várta, gyorsan belátták azonban a mai nyilatkozat alapján, hogy tévedtek.) De éberségre is intettek: jövőre persze vannak kockázatok, például nem látszik pontosan, hogy a MÁV-tól és az önkormányzatoktól a támogatásmegvonás együtt jár-e ugyanekkora megtakarítással, és a társaságiadó-bevételeket is nehéz ilyen recessziós időben jól becsülni. Ezért aztán szigorúan kell fogni a kiadásokat. Az IMF és az EU jelen levő illetékesei viszontüzentek a Fidesznek is. A legnagyobb ellenzéki, illetve minden jel szerint a következő kormánypárt vezetői az elmúlt hetekben 7-7,5 százalékos jövő évi államháztartási deficitet  emlegettek , tesztelték a piacot és az IMF-et, EU-t, mit szólnának egy ilyen nagyságú hiányhoz. James Morsink és Barbara Kauffmann, a Valutaalap és a Bizottság tisztségviselője egyöntetűen jelezte: nem tudnak tolerálni semmilyen gazdaságpolitikát, amely a 4 százalék alatti hiányról 7 százalékra vagy afölé lökné a deficitet, pláne úgy, hogy a gazdaság javulása önmagában a deficit mérsékléséhez vezetne automatikusan. Még egy újdonságot hozott a mai tájékoztató: a kormánnyal egyetértésben a két szervezet is más makropályára számít az eddigi prognózishoz képest. Idén a 6,7 százalékos recessziós jóslat ugyan nem változott, de jövőre az eddigi 0,9 helyett 0,6 százalékos lehet a visszaesés – ismertette a GDP-becslést Oszkó Péter. Az infláció pedig idén az eddig várt 4,5 helyett 4,2, jövőre pedig 4,1 helyett 3,9 százalék lehet. (A nyugdíjemelésen azonban ezt nem vezetik át, jövőre 4,1 százalékkal emelik a nyugdíjakat.) Karvalits Ferenc, az MNB alelnöke meg is jegyezte: megnőtt az inflációs cél alullövésének kockázata, azonban a jegybank döntéseit továbbra is a körültekintő lépések jellemzik majd.",,0
435,5985,https://www.origo.hu/tudomany/20010724alzheimerkor.html,tudomany,www.origo.hu,[origo],,Alzheimer-kór elleni védőoltás sikeres próbája,"Amerikai és ír kutatók beszámolója szerint egy Alzheimer-kór elleni vakcina első klinikai próbája megfelelt a biztonsági előírásoknak, s a betegek egy részében immunválaszt is kiváltott.","Az Alzheimer-kór a 65 év feletti lakosság tíz százalékát érinti, míg a 80 évesnél idősebb korosztályban ez az arány négyszeresére növekszik. A betegség memóriakieséssel kezdődik, és a szellemi képességek leépüléséhez (az emlékezetet és a gondolkodás hanyatlásához, az érzelmek kontrolljának elvesztéséhez), majd halálhoz vezet. A betegségre jelenleg nincs gyógymód, bár néhány gyógyszer lelassíthatja a kóros folyamatokat. A kórra jellemző, hogy az agyban az idegsejteket elpusztító kóros fehérjelerakódások, úgynevezett amyloid plakkok keletkeznek, amelyek az amyloid béta-pepid nevű fehérjék rendellenes felhalmozódásai. Egyelőre nem lehet megállapítani, hogy ez a betegség tünete vagy oka. Egy ígéretes vakcina túl a klinikai próbák első fázisán A védőoltás anyaga az amyloid béta-pepid mesterségesen előállított formájából áll, s az AN-1792 jelzést kapta. Hatását sikeres állatkísérletek után száz enyhe vagy közepesen súlyos Alzheimer-kóros esetében vizsgálták a klinikai próbák első fázisa során, különböző mennyiségben adagolva. Az Egyesült Államokban és Nagy-Britanniában lefolytatott próbák eredményeiről 2001. július 23-án számolt hivatalosan be a vakcinát fejlesztő Elan Pharmaceuticals nevű cég. A hivatalos jelentés szerint a hatóanyag biztonságos, semmilyen komoly mellékhatás nem tapasztalható. Még jelentősebb eredmény, hogy a betegek jelentős része immunválasszal reagált a vakcinára, amit az antitestek mennyiségének növekedése jelzett. Ez azért fontos, mert az állatkísérletek alapján nem lehetett előre megmondani, hogy emberekben is kialakul-e az immunválasz. Ígéretes állatkísérleteken alapul az új szer A védőoltás korábban remekül vizsgázott egérmodelleken, mint arról az Elan kutatói a Nature 1999. július 8-ai számában annak idején beszámoltak. A fiatalon (néhány hetesen) immunizált állatokban egyáltalán nem fejlődött ki a kór, míg a már beteg egyedek esetében a folyamat leállása, illetve néhány esetben javulás volt tapasztalható. Az immunizáció ugyanis gátolta az amyloid plakkok felhalmozódását az állatok agyában. A most következő klinikai próbák (második fázis) már csak azért is rendkívüli jelentőségűek, mert ha ember esetében nem is láthatunk majd hasonló eredményeket, mód nyílhat fontos elméleti problémák ellenőrzésére. Amennyiben ugyanis a védőoltás hatására eltűnnek az agyból a lerakódások, de nem javulnak a betegek szellemi képességei, akkor nyilvánvaló, hogy nem ezek a betegség okozói. Ha a vakcina a betegség alakulására is hatással lesz - amire az állatkísérletek alapján minden remény megvan -, akkor sem várható tőle a teljes gyógyulás, csak az adott állapot szinten tartása (ami persze önmagában is óriási eredmény). Az elpusztult idegsejteket ugyanis már nem tudná pótolni - erre lennének alkalmasak például az őssejtek.  A klinikai próbák második fázisa 375 beteg bevonásával számos amerikai és európai egészségügyi centrumban, körülbelül egy év múlva kezdődik. A két év hosszúságúra tervezett vizsgálatok fő célja immár az lesz, hogy meghatározzák az immunválasz jellemzőit. Állati modellek Bár a gyógyítástól egyelőre még messze vagyunk, az utóbbi években nagyon sokat megtudtunk a kór molekuláris hátteréről, és jó néhány olyan állati modellt (egertörzseket) sikerült létrehozni, amelyeken a lehetséges gyógymódokat már hatékonyan tesztelhetik a kutatók. E modellek egyikét használták fel még 1999-ben, hogy az ún. béta amiloid peptidekkel történő immunizáció hatékonyságát vizsgálják. Az alapelv: az Alzheimer-kóros betegek agyára jellemzően kóros mennyiségben lerakódó molekulák ellen akarták uszítani a szervezet saját immunrendszerét. Az eredmény igen biztató volt: az ún. amiloid plakkok jelentős mértékben redukálódtak az agyban. Az eredményt később független kutatások is megerősítették, sőt a Nature 2000 decemberi száma arról számolt be, a kezeléseket követően regenerálódnak a kísérleti állatok agyi funkciói. A megfelelő állati modellek tehát az Alzheimer-kór által okozott agyi elváltozások és szellemi leépülés gyógyítását célzó lehetséges eljárások tesztelésére egyaránt alkalmasak. Ronald Reagan volt amerikai elnök még 1987-ben II. János Pál pápával. Reagan súlyos Alzheimer-kórban szenved, s az őssejt-biológiai kutatások szövetségi támogatását szorgalmazza annál a Bushnál, aki éppen a napokban kapott ennek ellentmondó intést ugyanettől a pápától A témához kapcsolódó oldalak Házipatika - Alzheimer-kór Társaságok Elan Pharmaceuticals EXPERIMENTAL THERAPY MAY BE USEFUL IN TREATING AND PREVENTING ALZHEIMER'S DISEASE A klinikai próbákat megelőző állatkísérletek.","[""Alzheimer-kór"",""Nature""]",2
2140,9849,https://www.origo.hu/gazdasag/hirek/20111109-tozsde-reszvenypiac-bux-emelkedes-berlusconi-bukasanak-hirere.html,gazdasag,www.origo.hu,[origo],2011.11.09. 9:42,Zuhannak a tőzsdék az újabb olasz félelmek miatt,"Kedd este még pluszban zártak az amerikai, majd szerda reggel az ázsiai tőzsdeindexek, az európai piacokon azonban csak rövid ideig tartott a Silvio Berlusconi olasz kormányfő közelgő lemondásának hírét követő optimista hangulat. Az emelkedés esésbe váltott, mínuszba fordult a pesti börze is.","Emelkedésbe kezdtek az európai részvénypiacok szerdán arra az előző esti  hírre , hogy Silvio Berlusconi olasz miniszterelnök hajlandó lemondani. Tíz óra után azonban, miután a tízéves olasz államkötvények hozamszintje újabb csúcsra, 6,9 százalék fölé ugrott, gyengülni kezdtek az indexek. Fél 11-re a nem sokkal korábbi egy százalék körüli nyereség ugyanilyen mértékű veszteségre változott. A Budapesti Értéktőzsde részvényindexe, a BUX 60,02 pontos emelkedéssel, 16 732,55 ponton nyitott szerdán, a keddi záró értékéhez képest 0,36 százalékkal erősödve. Negyed óra elteltével 0,6 százalékos pluszban állt a BUX, 10 körül azonban esni kezdett, és fél óra múlva 0,57 százalékkal alacsonyabban állt a keddi záró értékénél. A nagy európai tőzsdék kivétel nélkül jelentős emelkedéssel indították a napot szerdán. Fél tíz körül a londoni FTSE-100 0,45, a frankfurti DAX 1,50, a párizsi CAC-40 0,98 százalékos pluszban állt. Egy órával később rendre 0,59, 0,91 és 1,57 százalék volt a csökkenés mértéke, és a bécsi kivételével az összes jegyzett nyugat-európai mutató veszteséget mutatott. A hangulat megváltozása az euró árfolyamán is meglátszott, a közös európai pénz esésnek indult a dollárral szemben, háromnegyed 11-kor már 1,3715 dollárnál járt. A napot még 1,3860-nál kezdte. A forint jelentősen gyengült az euróhoz (310,95) a dollárhoz (226,63) és a svájci frankhoz (251,58) képest. A Reuters hírügynökség szerint az a hirtelen bizalomvesztés oka, hogy a párizsi székhelyű LCH Clearnet elszámolóház megemelte az olasz állampapírok letéti fedezeti követelményeit. A Reuters által megszólaltatott elemző szerint ez a lépés egyértelműen ""súlyosbítja a helyzetet"". Az olasz állampapírokra fizetendő hozam emlkedésével az eurózóna harmadik legnagyobb gazdaságának finanszírozása egyre neehezebben fenntartható. Berlusconi éppen azért kénytelen távozni a hatalomból, mert kormánya elvesztette a többségét a törvényhozásban, miközben Olaszországra egyre nagyobb nyomás nehezedik. (Erről  itt olvashat  bővebben.) A bejelentés kedd este az amerikai tőzsdeindexeket még emelkedéshez segítette -  a Dow Jones index 0,85, az S&P 500 mutató 1,17 százalékkal erősödött -, és hasonlóan reagáltak szerda reggel az ázsiai piacok. A hongkongi Hang Seng index 1,71, a tokiói Nikkei 1,15, a szöuli Kospi 0,23 százalékkal nőtt.","[""Silvio Berlusconi"",""Olaszország"",""Európa"",""tőzsde"",""részvénypiac""]",0
647,353,https://magyarnemzet.hu/gazdasag/180-millio-forintra-palyazhatnak-az-onkormanyzatok-a-mobilitasi-het-rendezvenyeikre-7000985/,gazdasag,magyarnemzet.hu,,2019. június 6. csütörtök 14:19,180 millió forintra pályázhatnak az önkormányzatok a mobilitási heti rendezvényeikre,"Az önkormányzatok az idén 180 millió forint vissza nem térítendő támogatásra pályázhatnak a szeptember 16-22. között 18. alkalommal megrendezésre kerülő Európai Mobilitási Hét és Autómentes Nap kampányhoz kapcsolódó programok megszervezésére, lebonyolítására – jelentette be Weingartner Balázs, az Innovációs és Technológiai Minisztérium (ITM) fenntarthatóságért felelős államtitkára csütörtökön sajtótájékoztatón Budapesten.","A pályázati lehetőség június 12-én nyílik meg és június 30-án lehet beadni a jelentkezéseket, a részletes kiírás június 6-tól elérhető. Az államtitkár felidézte, hogy tavaly erre a célra az önkormányzatok 140 millió forintot pályázhattak meg, és rekordszámú, 267 település vett részt a programban, ezzel Magyarország a 3. helyet szerezte meg az európai uniós tagországok között. Weingartner Balázs kiemelte, az idei Európai Mobilitási Hét és Automentes Nap mottója a „Sétálj velünk”, a szemléletformálással a biztonságos gyalogos és kerékpáros közlekedésre, a tisztább, fenntarthatóbb városi közlekedésre hívják fel a figyelmet. Az Európai Mobilitási Hét és Autómentes Nap rendezvényen a különböző közlekedési módok igénybevételét, a közlekedési multimodalitás jelentőségét kívánják a lakosság körében népszerűsíteni a szükségtelen autózással szemben – tette hozzá. Az önkormányzatok az Európai Mobilitási Hét és Autómentes Nap megtartásához kapcsolódó tudás-élmény alapú programok, vetélkedők, versenyek szervezésével pályázhatnak. A pályázat elérhető a www.ifka.hu honlapon,itt adható be a jelentkezés online június 12-én 10 órától – közölte az ITM.","[""autómentes nap"",""európai mobilitási hét"",""ITM"",""pályázat"",""Weingartner Balázs""]",0
994,2527,https://www.origo.hu/gazdasag/20180104-forrasvizet-isznak-dragan-san-franciscoban.html,gazdasag,www.origo.hu,Origo,2018.01.06. 19:57,"Itt az új divat, kezeletlen forrásvíz hódít a Szilícium-völgyben","Az emberi hülyeségnek nem lehet határt szabni, de próbálkozni lehet. Ezt az ismert szólást most a Business Insider egyik szakértője is elővette, mikor kiderült, hogy San Franciscóban olyan őrület hódít a biotáplálkozás rajongói között, ami akár veszélyes is lehet. Ennek oka, hogy egyre többen isznak úgynevezett „durva vizet”.","Az Egyesült Államok innovációs központja a Szilícium-völgy. Azonban a környéken lakó üzletemberek, informatikusok és más szakemberek nem csak a tudományos területen igyekeznek a világ előtt járni, hanem máshol is. Ilyen terület például az italok fogyasztása, amelyek különböző kedvező hatásukkal más-más eredményt érnek el.  2014-ben a golyóálló kávé hódított a Szilícium-völgyben,  amely állítólag tisztességesen felpörgette az elmét és jókora energialöketet adott. A  golyóálló kávé  úgy készül, hogy a lefőzött kávéhoz jó minőségű, 1-2 evőkanálnyi vajat és kókuszolajt adunk. 2016-ban indult hódító útjára – szintén Kaliforniából – a tonikos kávé, amelyről bővebben  itt írtunk . Azonban a  Business Insider  felfedte, hogy jelenleg mi az igazán menő, a lehető legautentikusabb és környezettudatos, maximálisan bioital a Szilícium-völgyben: a kezeletlen forrásvíz. A lap szerint ugyanis San Franciscóban óriási a kereslet a kezeletlen és szűretlen víz iránt. Akkora az őrület, hogy nem tudják a boltok tartani a lépést a vásárlókkal, akik minden gond nélkül kifizetnek 61 dollárt 2,5 gallon vízért. Ez azt jelenti, hogy 9,5 liter vízért fizetnek 16 100 forintot. Eredetileg nem volt ennyire drága a víz (csak 37 dollár), de az áremelés elkerülhetetlenné vált a készlethiány miatt. A lap azt is írja, hogy ebben benne van az üvegtároló edény ára is, így aki visszaviszi az edényt, annak mindössze 15 dollárt kell fizetnie. Bár a fanatikusok úgy vélik, hogy ez egészséges, azonban a szakemberek arra figyelmeztetnek, hogy ennek is megvannak a maga kockázatai.  A szakértők szerint nincs semmilyen bizonyíték arra, hogy a kezeletlen víz egészséges lenne, sőt! A Business Insider által megkérdezett szakértő szerint könnyen meg lehet betegedni az ilyen víztől, mivel olyan baktériumokat és fertőzéseket tartalmazhat, amelyek ártalmasak lehetnek az egészségre. Az emberi hülyeséget nem lehet megállítani, de próbálkozni érdemes. Az egyik ilyen vizet forgalmazó oldal például büszkén kampányol azzal, hogy az ő vizük képes bezöldülni, ha sokáig hagyják állni, míg erre a kezelt, „nem természetes” vizek nem képesek. A „durva víz” mánia olyannyira a elszabadult, hogy  a Zero Mass Water vállalat most kapott 24 millió dolláros tőkeemelést,  pedig nem is palackoz vizet, csupán egy eszközt árul, amely a légkörből képes vizet előállítani.","[""San Francisco"",""Szilícium-völgy"",""víz"",""forrásvíz""]",0
188,7267,https://magyarnemzet.hu/sport/az-uj-edzo-nem-valtoztat-a-honved-taktikai-felallasan-7020815/,sport,magyarnemzet.hu,,2019. június 13. csütörtök 21:10,Az új edző nem változtat a Honvéd taktikai felállásán,"Eleinte nem tervezi a taktikai felállás megváltoztatását Giuseppe Sannino, a Budapest Honvéd labdarúgócsapatának új vezetőedzője.","„Valószínűleg marad a három-öt-kettes hadrend, de a számoknak amúgy sincs nagy jelentőségük, sokkal inkább az számít, hogyan mozgunk a pályán” – jelentette ki csütörtöki sajtótájékoztatóján a 62 éves tréner. Elárulta, egyelőre nincs konkrét elvárás meghatározva felé a bajnoki szereplést illetően, de nyilvánvalóan minél előrébb szeretne végezni az együttessel. Az olasz tréner kifejtette, honfitársa, a jelenleg szövetségi kapitányként dolgozó Marco Rossi a klubnál lefektette az alapokat, amelyet Supka Attila folytatott. Saját filozófiáját illetően úgy fogalmazott, olasznak lenni nem azt jelenti, hogy csak a védekezéssel törődik a gárda. Számára a futball szív és intelligencia kérdése. „Egy klub akkor lehet sikeres, ha utánpótlásából sorra törnek fel a fiatalok. Lenyűgözött ez a Honvéd-falu, amely Olaszországban is megállná a helyét. Ezt figyelembe véve a Honvédnál különösen fontos a fiatalok mielőbbi beépítése a felnőtt csapatba” – mondta a sajtótájékoztató helyszínéül szolgáló utánpótlásközpontról Sannino, aki örül, hogy egy ilyen patinás egyesületnél folytathatja pályafutását. Az előző szezonban negyedik helyezett és kupadöntős Budapest Honvéd szerdán kezdte meg a felkészülést különféle felmérésekkel. Az Európa-liga selejtezőjében is érdekelt piros-feketékre június végétől tíznapos ausztriai edzőtábor vár, amelynek keretében négy felkészülési meccset játszanak. Eddig négyen távoztak, köztük a társ-gólkirály Holender Filip és a kapus Gróf Dávid, az érkezők oldalán a nigeri válogatott Amadou Moutari szerepel. Sannino elárulta, terveznek további igazolásokat, de személyeket és posztokat nem kívánt megnevezni.","[""budapest honvéd"",""Giuseppe Sannino"",""Gróf Dávid"",""Holender Filip"",""labdarúgócsapat"",""olasz tréner"",""távozók"",""új vezetőedző""]",1
1441,5370,https://www.origo.hu/gazdasag/hirek/hazaihirek/20041029sikeres.html,gazdasag,www.origo.hu,-,2004.10.29. 7:48,Tony Curtis sikeresen kampányolt,"Sikeresek voltak a Tony Curtis szereplésével készült országimázs-filmek: idén augusztus végéig 16 százalékkal több amerikai érkezett hazánkba, mint egy évvel ezelőtt - írja a Világgazdaság.","Eddig 80 milliárd forintos pluszbevételt hoztak a Magyar Turizmus Rt. nemzetközi reklámkampányai a magyar idegenforgalomnak, így a befektetett 400 millió forint, a Tony Curtis szereplésével készült reklámfilmek és a Laky Zsuzsát ábrázoló, repülőtereken elhelyezett plakátok eredményesek voltak - nyilatkozta a lapnak Galla Gábor, a Magyar Turizmus Rt. vezetője.","[""haza"",""Tony Curtis"",""Világgazdaság"",""Magyar Turizmus Zrt""]",0
1442,5374,https://magyarnemzet.hu/gazdasag/osszefogasra-szolit-fel-a-turisztikai-ugynokseg-kampanyfilmje-7998311/,gazdasag,magyarnemzet.hu,,2020. április 13. hétfő 15:07,Összefogásra szólít fel a turisztikai ügynökség kampányfilmje,"Rendhagyó turisztikai kampányfilmet készített a Magyar Turisztikai Ügynökség (MTÜ), azt hangsúlyozva, vigyázzunk egymásra, és közösen sikerül majd megbirkózni a nehéz helyzettel.","Az MTÜ hétfőn az MTI-hez eljuttatott tájékoztatójában azt írta: a filmben a Bagossy Brothers Visszajövök című dala hallható. A film a következő időszakban látható lesz televíziós csatornákon és a közösségi médiában is. Az ügynökség azt üzeni Magyarországnak, hogy senki se adja fel a reményt, hiszen közös erővel sikeresen fogjuk leküzdeni a jelenlegi nehéz helyzetet és újra útra kelhetünk a csodás hazai úti célok felé – emelték ki, hozzátéve: most azonban az a legfontosabb, hogy vigyázzunk egymásra. A közleményben idézik Guller Zoltánt, az MTÜ vezérigazgatóját, aki azt mondta: februárban még azt gondoltuk, hogy áprilisban arról szólnak majd a kampányaink belföldön, (…) mindenki induljon el és fedezze fel az országot, azokat a rejtett kincseket, csodákat, amelyek mindenhol ott rejtőznek. Azóta minden megváltozott, nemhogy új fejezetet kell nyitni a turizmusban, de egy teljesen új könyvet kell írni. Guller Zoltán kiemelte, a mostani kampányuk ugyanúgy szól a rendkívül nehéz helyzetbe került szakmának is: nekik is üzenjük, és üzenem személyesen is, hogy visszajön még a fejlődés és a virágzás korszaka a turizmusban.","[""Guller Zoltán"",""Magyar Turisztikai Ügynökség"",""MTÜ"",""turizmus""]",0
1347,4789,https://aktiv.origo.hu/gazdasag/hirek/vilaggazdasag/20030305csengohangok.html,gazdasag,aktiv.origo.hu,[origo],,Csengőhangok dollármilliókért,Átlagosan nyolcvan-száz dolláros havi számlát fizetnek ki a mobiltelefon-tulajdonosok Japánban és Dél-Koreában. A számlák jelentős részét a zeneletöltés és az online játékok díjszabása teszi ki. A japán Bandai Networks megállapodott szolgáltatása értékesítéséről Európában és Amerikában.,"A japánok és a koreaiak kedvencei a beépített videokamerával, apró képernyővel, továbbfejlesztett hangszóróval felszerelt mobiltelefonok. A készülékeket videofonként, zeneletöltésre, online játékra is használják a szimpla beszélgetésen kívül. Ez növeli a telefonszámlát, de a nyolcvan-száz dolláros (17-22 ezer forint) számla sem meglepő, írta a Napi Gazdaság. Japán három mobilszolgáltatója tavaly 9,9 milliárd dollárt keresett az adatforgalmon, ami 62 százalékos növekedés 2001-hez képest. Dél-Korea vezető társasága az SK Telecom Co. az adatátvitel megtriplázódását jelentette, és 611 millió dollár bevételről számolt be ebből a forrásból tavaly.  Az Egyesült Államokban lényegében csak a beszélgetés eszköze a mobiltelefon, Európában pedig egyelőre megbukott a vezeték nélküli internetszolgáltatás, a japán Bandai Networks mégis úgy döntött, hogy betör a piacra szolgáltatásaival, és megállapodott a francia Bouygues Telecommal, a német E-plusszal és az amerikai Sprinttel. A japán társaság háttérképeket és más letölthető alkalmazásokat kínál, és négymillió előfizetőtől fejenként havi 2,5 dollárt zsebel be.","[""Európa"",""Dél-Korea"",""japán gazdaság"",""Amerika"",""dollár"",""online játék"",""zeneletöltés""]",0
70,3066,https://magyarnemzet.hu/sport/a-manchester-city-nyerte-a-az-angol-bajnoksagot-6917891/,sport,magyarnemzet.hu,,2019. május 12. vasárnap 18:03,A Manchester City nyerte a az angol bajnokságot,"A címvédő Manchester City 4-1-re nyert Brightonban az angol labdarúgó Premier League 38., utolsó fordulójában, ezzel megszerezte hatodik bajnoki címét.","Az aranyérem sorsa a zárókörben dőlt el, a listavezető City Brightonban szerepelt, míg az egy pont hátránnyal második FC Liverpool a Wolverhampton Wandererst fogadta. A Bajnokok Ligája-döntős Liverpool végül hiába győzött 2-0-ra, ez kevés volt ahhoz, hogy 1990 után ismét bajnoki címet ünnepelhessen. A Josep Guardiola irányította City sorozatban 14 győzelemmel zárta a Premier League-et, és tíz évvel a városi rivális United után első csapatként védte meg címét az angol élvonalban. Premier League, 38. (utolsó) forduló: 
Brighton-Manchester City 1-4 (1-2) 
Burnley-Arsenal 1-3 (0-0) 
Crystal Palace-Bournemouth 5-3 (3-1) 
Fulham-Newcastle 0-4 (0-2) 
Leicester City-Chelsea 0-0 
Liverpool-Wolverhampton Wanderers 2-0 (1-0) 
Manchester United-Cardiff City 0-2 (0-1) 
Southampton-Huddersfield Town 1-1 (1-0) 
Tottenham Hotspur-Everton 2-2 (1-0) 
Watford-West Ham United 1-4 (0-2) A bajnokság végeredménye: 
1. Manchester City 38 95-23 98 pont bajnok – Bajnokok Ligája csoportkör 
2. FC Liverpool 38 89-22 97 – BL-csoportkör 
3. Chelsea 38 63-39 72 – BL-csoportkör 
4. Tottenham Hotspur 38 67-39 71 – BL-csoportkör 
5. Arsenal 38 73-51 70 – Európa Liga-csoportkör 
6. Manchester United 38 65-54 66 – EL-selejtező 
7. Wolverhampton Wanderers 38 47-46 57 
8. Everton 38 54-46 54 
9. Leicester City 38 51-48 52 
10. West Ham United 38 52-55 52 
11. Watford 38 52-59 50 
12. Crystal Palace 38 51-53 49 
13. Newcastle United 38 42-48 45 
14. Bournemouth 38 56-70 45 
15. Burnley 38 45-68 40 
16. Southampton 38 45-65 39 
17. Brighton 38 35-60 36 
18. Cardiff City 38 34-69 34 – kiesett 
19. Fulham 38 34-81 26 – kiesett 
20. Huddersfield Town 38 22-76 16 – kiesett","[""anglia"",""bajnok"",""foci"",""labdarúgás"",""Manchester City"",""Pep Guardiola"",""Premier League""]",1
299,1127,https://www.origo.hu/tudomany/20090818-europaban-sargara-amerikaban-es-keletazsiaban-pirosra-szinezodnek-a-fak.html,tudomany,www.origo.hu,Pesthy Gábor,2009.08.23. 8:45,"Miért mások az ősz színei Európában, mint Amerikában?","Ősszel szemet gyönyörködtető a színes lombú fák látványa. A falevelek színe azonban nem egyforma a világ különböző mérsékelt égövi tájain. Európában jórészt sárgák, míg az Egyesült Államokban, valamint Kelet-Ázsiában ragyogó vörös színben pompáznak. Vajon mi a magyarázata ennek a jelentős eltérésnek?","A falevelek nyári zöld színüket a bennük felhalmozódott zöld színanyagnak, a klorofillnak köszönhetik. Ősszel a levelek nem a haldoklásuk következtében változnak pirossá vagy sárgává, hanem egy sor biokémiai folyamat eredményeképpen. Ezek a folyamatok eltérőek a piros és a sárga őszi levelekben. Amikor a levelekben lévő zöld klorofill mennyisége csökken, a levelekben eleve jelenlevő sárga színanyag kerül túlsúlyba és adja a levél színét. A vörös őszi levelek esetében más folyamatok zajlanak le. Amikor a klorofill csökkenni kezd, egy vörös pigment, az antocianin (amely korábban nem volt jelen a levelekben) szintetizálódik. Ezeket a tényeket csak nemrég fedezték föl a kutatók, és azóta egy sor hipotézis próbálja megmagyarázni, miért fektetnek a fák többlet energiát a vörös pigmentek előállításába, amikor úgyis hamarosan elhullatják lombjukat. Az egyik magyarázat szerint a vörös pigment azon élettani folyamatot teszi hatékonyabbá, amely révén a fa visszaszívja aminosavait a fás részekbe, s így eredményesebben védekezhet a téli fény és hideg károsító hatásai ellen. Más magyarázatok szerint a vörös színanyag azért alakul ki, hogy a fa megvédje magát az aminosav-folyamból hasznot húzni igyekvő rovaroktól. E magyarázatok egyike sem ad választ azonban arra, miért nem fordul elő a vörös antocianint létrehozó folyamat az európai fákban. Egy izraeli és egy finn kutató most egy olyan elmélettel állt elő a  New Phytologist  folyóiratban, amely megválaszolja a kontinensek közti színbeli különbségeket. Simcha Lev-Yadun és Jarmo Holopainen elképzelése szerint egészen 35 millió évvel ezelőttig a bolygó felszínének nagy területeit örökzöld trópusi fákból álló erdők borították. Ekkor azonban egy sor eljegesedés és száraz időszak következett, és számos fafaj lombhullatóvá alakult. E fák közül sokan vörös leveleket fejlesztettek ki az evolúció folyamán, hogy elriasszák a kártevő rovarokat. Észak-Amerikában és Kelet-Ázsiában az észak-déli elhelyezkedésű hegyláncok lehetővé tették a növények és állatok vándorlását északra vagy délre, ahogy az éghajlat-ingadozások hatására előretört vagy éppen visszahúzódott a jég. Így tehát a fákkal együtt vándorolhattak a rovarkártevők is. Európában azonban más volt a helyzet. Az Alpok és oldalágai kelet-nyugati irányban húzódnak, ezért az élővilág sok helyen nem tudott kitérni az éghajlatváltozások káros hatásai elől. Sok fafaj, amely nem bírta a nagy hideget, kipusztult. Velük együtt kihaltak azok a rovarok is, amelyek megélhetése ezektől a fáktól függött. Az ismétlődő jégkorszakok végén az Európában fennmaradt legtöbb fafajnak nem kellett megbirkóznia a korábbi rovarkártevők zömével, hiszen ezek eltűntek. Ezért a fáknak a továbbiakban már nem volt szükségük arra, hogy plusz befektetéssel vörös, figyelmeztető leveleket hozzanak létre. A kutatók szerint elméletüket azok a törpecserjék támasztják alá, amelyek Skandináviában élnek. Ezeknek ősszel még mindig vörösre változik a levélzetük. A fákkal ellentétben a törpecserjék az őket borító szigetelő hóréteg alatt vészelték át a jégkorszakokat. Igen ám, de a hóréteg megvédte a cserjékkel táplálkozó rovarokat is a kipusztulástól. Így tehát a rovarok és e növények csatája tovább folytatódott, ami viszont szükségessé tette, hogy ősszel pirosra színezzék a leveleiket.","[""Európa"",""Észak-Amerika"",""erdők"",""ősz"",""évszakok"",""fák""]",2
1848,7855,https://www.origo.hu/gazdasag/ceg/20081024-penzugyi-valsag-csokkent-a-volvo-gyar-profitja.html,gazdasag,www.origo.hu,MTI,2008.10.24. 10:59,"A Volvo is érzi a krízist, csökkent a profit","A vártnál rosszabb számokat jelentett a svéd Volvo teherautógyár 2008 harmadik negyedévéről. Egyelőre csak a nyereség - illetve természetesen a megrendelések - csökkenésében érhető tetten a gépjárműipari lassulás, miközben javában folyik az iparági konszolidáció.","A világ második számú teherautógyára, a svéd Volvo AB pénteken 2 milliárd svéd koronás adózott eredményt jelentett a harmadik negyedévről, 36 százalékkal kevesebbet a tavalyi harmadik negyedévi 3,149 milliárdnál. Az elemzők 3,58 milliárdot vártak a harmadik negyedről. A nagy lassulást azzal magyarázták, hogy a kilátások rosszak, a megrendelések Európában máris ""csikorogva lefékeztek"".  A bevétel 2 százalékkal 69,604 milliárd svéd koronára nőtt 68,367 milliárdhoz képest. A forgalom Nyugat-Európában az egy évvel azelőttihez képest 4 százalékkal 26,039 milliárd svéd koronára, Észak-Amerikában 12 százalékkal 10,593 milliárd koronára csökkent. A korábbiakhoz hasonlóan Kelet-Európában még ütemesen nőtt a bevétel, 21 százalékkal 7,27 milliárd koronára, és kiugróan javult Dél-Amerikában is, 35 százalékkal 5,325 milliárd koronára. Ázsiában már csak 3 százalékos volt a növekedés, 5,031 milliárd koronára. Még rémesebb a vállalat számára a megrendelések alakulása: a harmadik negyedévben Európában mintegy 20 ezer új teherautóra kaptak megrendelést - egy évvel korábban még 41 970-re. Észak-Amerikában viszonylag stabil a helyzet: a 7578 teherautóra kapott új megrendelés csak 1 százalékkal kevesebb a tavalyi harmadik negyedévinél, illusztrálva az ott már javuló gazdasági kilátásokat. Az év első felében még folytatódott a tavaly év végétől érezhető irányzat: sikerült leküzdeni az európai és az amerikai környezetvédelmi szabályok szigorítása okozta, tavalyi visszaesést, az értékesítés gyarapodott, a profit növekedésének azt meghaladó üteme pedig arra vallott, hogy a világgazdasági lassulás ellenére az árérvényesítő képesség is javul. A harmadik negyedév azonban hideg zuhanyként emlékeztetett arra, hogy a világ még csak most kezdi érezni a ""nem elsőrendű válság"" reálgazdasági következményeit. A Volvo-csoporthoz tartoznak a Renault és vele az amerikai Mack teherautó-márkái is, miután a Volvo 2001-ben megvette a Renault VI-t. Tavaly márciusban a Volvo csoport a japán Nissan Diesel teherautógyárral bővült. Az iparági konszolidációt indokolja, hogy a szigorúbb európai uniós és amerikai szennyezőanyag-kibocsátási szabályok megdrágítják a gyártást. Ez indokolta a német MAN teherautó- és gépgyár sikertelenül zárult törekvését a svéd Scania teherautógyár megvásárlására tavaly - habár kerülő úton sikerülhet az ügylet: a MAN-ban 30 százalékkal részes Volkswagen csoport idén márciusban 69 százalékos többséget szerzett a Scaniában.","[""Európa"",""profit"",""nyereség"",""pénzügyi válság"",""Volvo AB"",""Renault""]",0
479,7460,https://www.origo.hu/tudomany/20051114avirusok.html,tudomany,www.origo.hu,[origo],2005.11.14. 10:53,A vírusok és a rák,"Már a múlt század elején felismerték, hogy egyes vírusok rákkeltőek (onkogének) lehetnek. Mára úgy tűnik, hogy a vírusok okozta daganatok száma növekszik, egyesek világméretű ""járványról"" beszélnek.","Schaff Zsuzsa, a Semmelweis Egyetem II. sz. Patológiai Intézetének igazgatója november 14-én, 19:30-kor tart előadást a Mindentudás Egyetemén, amely során megismerkedünk a daganatsejtek és a rákkeltő vírusok néhány alapvető tulajdonságával és a rákkeltés különböző mechanizmusaival. Részletesebben hallunk majd a májrákot és a méhnyakrákot előidéző vírusokról, illetve a HIV-vírus és egyes daganatok összefüggéséről. Szó lesz továbbá arról, hogy mennyire elterjedtek ezek a vírusok, milyen útjai vannak a fertőzésnek és milyen módjai a megelőzésnek, illetve hogy hogyan kezelhető a már kialakult fertőzés a betegség különböző stádiumaiban. (Forrás: Mindentudás Egyeteme)","[""múlt század"",""A vírus""]",2
73,3255,https://magyarnemzet.hu/sport/tizezer-folott-a-fradi-labdarugocsapatanak-atlagos-nezoszama-4202462/,sport,magyarnemzet.hu,,2019. február 5. kedd 16:53,Tízezer fölött a Fradi labdarúgócsapatának átlagos nézőszáma,"Egyre többen látogatnak ki a labdarúgó OTP Bank Ligában éllovas Ferencváros mérkőzéseire, 23 éve nem látott magasságokban van a csapat átlagos nézőszáma – írja az Origo.","A hírportál szerint a mostani idényben eddig átlagosan 10 137 fő nézte meg az FTC meccseit a Groupama Arénában. A klub tájékoztatása alapján 23 éve nem volt ekkora az érdeklődés az együttes hazai találkozói iránt, az előző szezonban átlagosan kilencezren voltak a stadionban. Legutóbb az 1995/96-os idényben lépte át ez a szám a tízezret, akkor a Bajnokok Ligájában is szerepelt a Ferencváros. Az első tavaszi meccsen, a Budapest Honvéd ellen 10 027-en voltak a Groupama Arénában, ahol a folytatásban lesz még Újpest és Vidi elleni rangadó is, így nem kizárt, hogy a szezon végére már a 11 ezret is meghaladja majd az átlagos nézőszám – írja az Origo.","[""Ferencvárosi Torna Club"",""labdarúgás"",""NB I"",""nézőszám"",""origo"",""statisztika""]",1
1662,6728,https://aktiv.origo.hu/gazdasag/befektetes/20041125alegtobb.html,gazdasag,aktiv.origo.hu,MTI,2004.11.25. 11:02,A legt�bb hitelkamat n�tt okt�berben,"Okt�berben - a foly�sz�mla- �s a lak�sc�l� hitelek kiv�tel�vel - n�ttek a h�ztart�si szektor hiteleinek �tlagos kamatl�bai, �s az �ven bel�li lej�ratra lek�t�tt bet�tek kiv�tel�vel a bet�tek kamatl�bai is kism�rt�kben emelkedtek, k�z�lte a Magyar Nemzeti Bank.","A nem p�nz�gyi v�llalati szektor hiteleinek �s bet�teinek �tlagos kamatl�bai cs�kkentek okt�berben, k�z�lte a jegybank. A bankk�zi forintkihelyez�sek �tlagos kamatl�bai gyakorlatilag nem v�ltoztak. A h�ztart�si szektor foly�sz�mlahiteleinek �tlagkamatl�ba 2004 okt�ber�ben az el�z� havi 19,98-r�l 19,95 sz�zal�kra, a lak�sc�l� k�lcs�n�k� 12,29-r�l 11,76 sz�zal�kra cs�kkent. A lak�sk�lcs�n�k �tlagos hitelk�lts�g mutat�ja 15,09-r�l 14,14 sz�zal�kra m�rs�kl�d�tt. A fogyaszt�si hitelek kamatl�ba 22,24 sz�zal�kr�l 22,36 sz�zal�kra, �tlagos hitelk�lts�g-mutat�ja 30,71-r�l 31,38 sz�zal�kra emelkedett. Az egy�b hitelek �tlagkamatl�ba 12,95-r�l 14,62 sz�zal�kra n�tt. A h�ztart�sok l�tra sz�l� bet�teinek �tlagkamatl�ba 3,15 sz�zal�kr�l 3,22 sz�zal�kra n�tt. Az �ven bel�li lej�ratra lek�t�tt bet�tek kamata 2 b�zisponttal 9,34 sz�zal�kra cs�kkent, az �ven t�li, legfeljebb 2 �vre lek�t�tt bet�tek� 31 b�zisponttal 10,46 sz�zal�kra n�tt, a k�t �ven t�lra lek�t�ttek� 19 b�zisponttal 5,96 sz�zal�kra emelkedett. A lek�t�tt bet�tek �j szerz�d�seinek �rt�ke 423,2 milli�rd forint volt okt�berben, 14,6 milli�rd forinttal magasabb az el�z� havin�l. A h�ztart�si szektor eset�ben a fogyaszt�si hitelek �s az �ven bel�li lej�ratra lek�t�tt bet�tek �tlagkamatl�bai k�z�tti k�l�nbs�g okt�berben az el�z� havi 12,88 sz�zal�kpontr�l 13,02 sz�zal�kpontra emelkedett. A nem p�nz�gyi v�llalatok foly�sz�mlahiteleinek �tlag kamatl�ba okt�berben 12,55-r�l 12,03 sz�zal�kra, a foly�sz�mlahiteleken k�v�li hitelek� 12,94-r�l 11,88 sz�zal�kra cs�kkent. A foly�sz�mlahiteleken k�v�li hitelek �j szerz�d�seinek �rt�ke 158,2 milli�rd forint volt, 99,2 milli�rd forinttal cs�kkent az el�z� havihoz k�pest. Az �ven bel�li bet�tek �tlagkamatl�ba 13 b�zisponttal 10,21 sz�zal�kra, az �ven t�liak� 67 b�zisponttal 9,37 sz�zal�kra cs�kkent. A lek�t�tt bet�tek �j szerz�d�seinek �rt�ke 1358,2 milli�rd forint volt, 9,3 milli�rddal magasabb az el�z� havin�l. A l�tra sz�l� �s foly�sz�mlabet�tek �tlagos kamatl�ba 16 b�zisponttal 2,95 sz�zal�kra m�rs�kl�d�tt. A nem p�nz�gyi v�llalatok hitelei �s bet�tei k�z�tt jelent�sebb s�llyal szerepl� �ven bel�li lej�ratok eset�n az �tlagkamatl�bak k�z�tti k�l�nbs�g 2,59 sz�zal�kpontr�l 1,67 sz�zal�kpontra cs�kkent. A bankk�zi forintpiacon okt�berben 2432,5 milli�rd forint volt a forgalom, 84,1 milli�rd forinttal alacsonyabb az el�z� havi �rt�kn�l. Az egynapos bankk�zi hitelek forgalommal s�lyozott �tlagkamatl�ba szeptemberhez viszony�tva 4 b�zisponttal 11,20 sz�zal�kra n�tt; az 1 h�napos lej�rat� bankk�zi kihelyez�sek� 11,06-r�l 10,95 sz�zal�kra cs�kkent. A 3 h�napos futamidej� bankk�zi kihelyez�sek �tlagkamatl�ba 11,09 sz�zal�k volt okt�berben, k�z�lte az MNB.","[""lejárat"",""hitel"",""betét"",""Magyar Nemzeti Bank Monetáris Tanácsa""]",0
1368,4928,https://www.origo.hu/gazdasag/hirek/20100913-romania-vartnal-joval-kevesebb-kincstarjegyet-ertekesitett.html,gazdasag,www.origo.hu,MTI,2010.09.13. 15:42,Nem kelendő a román kincstárjegy,"Románia a tervezettnek csupán a harmadát adta el 12 hónapos kincstárjegyeiből hétfőn. A szakértők ezt a pénzügyminisztériumnak azzal a korábbi döntésével indokolták, hogy a kötvény hozama semmiképpen sem haladhatja meg a hét százalékot.","Az elemzők szerint a befektetők egyelőre biztosan nem adják fel azt a harcukat, hogy hét százaléknál magasabb hozamot érjenek el. Már csak azért sem, mert a júliustól életbe léptetett áfaemelés magasabb inflációs várakozásokat hozott, miközben továbbra sem biztos, hogy a kormány kitart gazdasági megszorító intézkedései mellett.         A pénzügyminisztérium 1 milliárd lej (1 lej=66,5 forint) értékben kínált eladásra kincstárjegyeket. Ehelyett csak 372 millió lej (111,7 millió dollár) értékű adósságpapír talált gazdára hétfőn. A bankok 1,8 milliárd lej értékben vásároltak volna kincstárjegyet, de a pénzügyminisztérium elutasította azokat az ajánlatokat, amelyek 7 százalék fölötti hozamra vonatkoztak.  Románia idén eddig 25,8 milliárd lej értékben adott el állampapírokat költségvetési hiánya fedezésére.","[""Románia"",""kincstárjegy"",""aukció"",""sikertelen""]",0
651,372,https://www.origo.hu/gazdasag/20181127-a-munkahelyi-ebedet-otthonrol-viszik-a-legtobben-pizza-rendeles.html,gazdasag,www.origo.hu,Origo,2018.11.27. 16:00,"Munkahelyi ebéd: a házi koszt a nyerő, de sok a saláta és a pizza is ","Az irodai dolgozók többsége a munkahelyén fogyasztja el ebédjét, amit jellemzően otthonról visz magával. Különösen igaz mindez a 18 és 30 év közöttiekre, hiszen ennek a korcsoportnak a háromnegyede fogyasztja délben a magával hozott ételeket – ez derül ki a felnőtt magyar internetezők munkahelyi étkezési szokásairól szóló - a Profession.hu és a Wolt Magyarország közös - reprezentatív felmérésből.","A magyarok döntő többsége hétközben a munkahelyén ebédel. Különösen igaz ez a fővárosban élőkre, valamint a 18 és 30 év közöttiekre, mindkét szegmensben nyolcvan százalék feletti ez az arány – állapítja meg az ételszállító Wolt Magyarország és a Profession.hu közös felmérése. Varga Balázs, a Profession.hu marketing vezetője elmondta, hogy a válaszadók közel kétharmada otthonról vitt ételt fogyaszt, de egy három évvel korábbi felmérésünkhöz képest határozottan jó tendencia, hogy mára megfeleződött az arány, és már csak minden ötödik munkavállaló eszik munka közben, a számítógép előtt ülve, ehelyett inkább már megadja magának a szükséges ebédidőt. A korábbiakhoz képest némileg emelkedett, jelenleg tíz százalék azok aránya, akik hétközben vendéglátóhelyen ebédelnek. Közel ugyanennyien rendelik ebédjüket házhozszállítással, ami a kutatás szerint a fővárosiakra jellemzőbb. Érdekes adat, hogy a budapestiek egyértelműen az internet mellett tették le voksukat  ételrendeléskor: már csak kilenc százalékuk rendeli telefonon az ebédet, a többiek vagy a kiválasztott étterem honlapját, vagy több étterem ajánlatát összegyűjtő oldalakat használják. Az ételrendelési szokások átalakulását mutatja az is, hogy már az applikációkon keresztüli ételrendelést is többen választják a fővárosban, mint a telefonos rendelést. Az internetes kérdőívet kitöltők közül a budapestiek a vidékieknél tíz százalékkal többen, 76 százalékban vallották magukról, hogy rendszeresen táplálkoznak. Még nagyobb a különbség az egészséges táplálkozás terén, mert míg a vidékiek 35, a budapestiek 52 százaléka ügyel arra, hogy rendszeresen fogyasszon például salátákat, vagy alacsony kalóriatartalmú ételeket. További érdekesség, hogy a fővárosiak fele rendszeresen ír magának heti rendelési tervet és beosztja előre, hogy mikor mit szeretne enni. Huszonhárom százalékuk saját bevallása szerint viszont csak akkor szembesül a kérdéssel, hogy mit is ebédeljen aznap, mikor először megkordul a nyomra. A kutatás szerint a budapestiek többsége magyaros ételt vagy valamilyen salátát választ, ezt követi az olasz konyha: 40 százalék ugyanis a pizzáért és az olasz tésztákért is rajong. Mindezt a Wolt tapasztalatai is megerősítik: októberben a legtöbb futár pizzát szállított házhoz, az örökzöld Margherita mellett a szalámis és a gombás pizzák voltak a legnépszerűbbek. Náluk viszont gyakori a hamburgert és ázsiai étel rendelés is. A felmérésből kiderül az is, hogy az ételrendelésnél a legfontosabb a gyors és pontos kiszállítás, az árak csak ezután jönnek. A fiatal korosztálynál pedig egyre fontosabb szempont a környezetbarát csomagolás is.","[""Iroda"",""munka"",""saláta"",""tészta"",""pizza"",""ebédszünet""]",0
964,2330,https://www.origo.hu/gazdasag/hirek/vilaggazdasag/20030909csokkent.html,gazdasag,www.origo.hu,[origo],,Csökkent a GDP az eurózónában,"Továbbra sem tapasztalható növekedés az euróövezet gazdaságában. A második negyedévben 0,1 százalékkal csökkent az euróövezet gazdasági teljesítménye az előző negyedévhez képest, és 0,2 százalékkal nőtt a tavalyi második negyedhez viszonyítva. 2001 utolsó negyede óta először csökkent a tizenkét tagú euróövezet gazdasági teljesítménye.","Az EU statisztikai hivatalának adatai szerint visszaesett a beruházások és az export szintje, és csak minimálisan emelkedtek a háztartások kiadásai. Az idei első negyedévben stagnált az euróövezet gazdasága az előző negyedhez képest, és 0,8 százalékkal haladta meg a GDP a tavalyi első negyedév értékét. Nem sokkal kedvezőbb a helyzet a tizenöt tagú Európai Unióban sem, ahol a második negyedévben stagnált a gazdaság az első negyedévhez képest, és 0,5 százalékkal emelkedett a GDP 2002 második negyedévéhez képest.","[""eurózóna"",""gazdaság"",""negyedév"",""GDP""]",0
1932,8307,https://www.origo.hu/gazdasag/magyargazdasag/20070628-nyugdij2010tol-evente-egy-honapot-emelnenek.html,gazdasag,www.origo.hu,Kun Mónika,2007.06.28. 12:08,Megegyeztek a nyugdíjkorhatár emeléséről,"Egyre jobban öregszik a népesség a viszonylag szegényebb országokban. A Világbank elemzői szerint Magyarországon a foglalkoztatás és a termelékenység növelése lehet a megoldás, a hazai szakértők szerint azonban ez nehezen megvalósítható. Megegyezés született a napokban a koalíciós pártok között a nyugdíjkorhatár emeléséről: e szerint óvatosan, 2010-től évente egy hónapot emelnének a jelenlegi mértéken.","A demográfiai előrejelzések szerint Ukrajnában például 2025-re negyedével, 12 millióval kevesebben lesznek, mint az ezredfordulón, Bulgáriában vagy Grúziában pedig majd ötödével. Hazánkban 25 év alatt nyolc százalékkal csökken a népességszám, és minden ötödik ember 65 évesnél idősebb lesz - derül ki a Népszabadságból.  Megegyezés született a koalíciós pártok között a nyugdíjkorhatár emeléséről: e szerint óvatosan, 2010-től évente egy hónapot emelnének a jelenlegi mértéken. A felek szándéka, hogy csökkentsék a korkedvezményes nyugdíjazás lehetőségeit. Vita van ugyanakkor a tizenharmadik havi nyugdíj kérdését illetően, míg az SZDSZ a pluszhónapot integrálná, és a rászorultság elvét jobban figyelembe véve osztaná el a pénzt, addig a szocialisták ellenzik a tizenharmadik havi nyugdíj beolvasztását. A Világbank elemzői úgy látják, a megoldás, ha felgyorsítják ezek az országok, köztük hazánk is a gazdasági szerkezetváltást, ösztönzik az új technológiákba való befektetést, kialakítják az infrastruktúráját az élethosszig való tanulásnak, valamint ha megtartják az idősebbeket a munkaerőpiacon.  A javasolt gyógymód szempontjából a régiót demográfiai helyzetük és eddigi reformjaik alapján három csoportra osztják. A legszegényebb közép-ázsiai országokban fenyegető veszély éppen az, hogy a népesség száma ""túl gyorsan"" nő - Tádzsikisztánban például negyedszázad múlva majd felével lesznek többen, mint ma. A legtöbb volt szovjetköztársaságban és több nyugat-balkáni országban pedig úgy csökken a születésszám, hogy a reformok nem tartanak lépést ezzel a változással.  A viszonylag legjobb helyzetben az EU-hoz csatlakozott országok, valamint Albánia és Horvátország vannak. Ezek népessége szintén öregszik ugyan, de a reformokat legalább már elkezdték.  Lengyelország mellett Magyarországon nőnek a leggyorsabban a nyugdíjkiadások - változatlan feltételek mellett húsz éven belül elérik a hazai össztermék 15 százalékát. A világbanki szakértők szerint önmagában jelentősen csökkentené a költségvetés terheit, ha a svájci indexálás helyett a nyugdíjakat az infláció alakulásához igazítanák. A svájci indexálás, vagyis a mai gyakorlat szerint ugyanis az infláció mellett az átlagos béremelkedés üteme is meghatározó, amely sokszor magasabb az inflációénál, így a nyugdíjkiadásokat is jobban emeli. A szakértők továbbá a nyugdíjkorhatár növelése mellett érvelnek - írja a Népszbadság.","[""Magyarország"",""Világbank"",""nyugdíjkorhatár"",""népesség""]",0
290,820,https://www.origo.hu/tudomany/20050805tovabbi.html,tudomany,www.origo.hu,[origo],2005.08.07. 8:34,Óriáshullámokat okoznak a hurrikánok,"A tengerek felett végigsöprő hurrikánok akár negyven méter magas hullámokat is okozhatnak - állítja egy új, a Science-ben megjelent tanulmány. Az utóbbi időben többen is felvetették, hogy ilyen hullámok lehetnek a felelősek több hajó rejtélyes eltűnéséért a tengereken. Az előrejelzések szerint az idei hurrikánszezon az átlagosnál jóval aktívabb lesz az Atlanti-óceán nyugati partvidékén.","Nem rejtélyes természeti jelenségek, hanem a hurrikánok okozzák azokat az óriási méretű hullámokat, amelyek akár egy hajót is képesek elsüllyeszteni. Erre a következtetésre jutottak azok a kutatók, akik a tavaly szeptemberben a Mexikói-öbölben is pusztító, Iván névre keresztelt hurrikánt vizsgálták. A Science-ben most közölt eredmények szerint a hurrikán 30-40 méter magas hullámokat keltett a tenger felszínén. David Wang (Naval Research Laboratory) és kollégái azokból a víznyomás-értékekből következtettek erre, amelyeket a tenger felszíne alatt 60-90 méterrel elhelyezkedő műszereikkel sikerült mérniük a Mexikói-öböl északkeleti partjainál - írja a Nature online hírszolgálata. A mérési eredmények azt jelzik, hogy a hullámok bizonyosan elérték a harminc méteres magasságot, de a hurrikán középpontjához közel eső helyeken ez akár negyven méter is lehetett (ez egy körülbelül 15 emeletes ház magasságának felel meg). Utóbbira azonban nincs egyértelmű bizonyíték, mert a tenger alatti érzékelők kikapcsolt állapotban voltak, amikor a hurrikán centruma végigsöpört felettük. ""Ezek a legmagasabb hullámok, amiket valaha is mértünk errefelé. Sokkal magasabbak, mint amire egyáltalán számítottunk"" - mondja William Teague, Wang kollégája. A hullámok szerencsére nem érték el a partokat, de maga a hurrikán mintegy száz halálos áldozatot követelt és óriási pusztítást végzett a Karib-térségben. Elsüllyedt hajók A hatalmas méretű hullámokról szóló történetetek régóta ismertek a hajósok körében, a szakemberek viszont csak mostanában kezdik elfogadni létezésüket. Elvileg semmi akadálya, hogy a hullámok ilyen hatalmasra dagadjanak, mégis, a statisztikák szerint az ilyen események bekövetkezésének rendkívül kicsi a valószínűsége. A kutatók maguk sem igazán tudják, hogy mi lehet a felső határ. A legmagasabb hullámok, amelyek elérhetik a partokat, a tenger alatti földrengések által okozott szökőárak (cunami) következtében alakulnak ki. A nyílt tengeren ezek a hullámok csak néhány centiméter magasak, és csak akkor duzzadnak fel, amikor elérik a partközeli sekélyebb vizeket. A tavaly decemberben az  Indiai-óceánon kialakult szökőár  hullámai néhol a harminc méteres magasságot is elérték. Ehhez hasonló méretű hullámokról számoltak be szemtanúk a nyílt tengeren például 1995-ben, amikor az Atlanti-óceánon haladó Queen Elizabeth 2 nevű hajó útját egy körülbelül harminc méter magas hullám keresztezte. Hat évvel később egy másik, hasonlóan magas hullám betörte a Bremen nevű hajó ablakait, és majdnem el is süllyesztette, ugyancsak az Atlanti-óceánon. Az utóbbi időben többen is felvetették, hogy ezek a hullámok lehetnek a felelősek több hajó rejtélyes eltűnéséért a tengereken. Gyakori események A nagy méretű hullámokat eddig rendkívüli időjárási jelenségeknek tulajdonították. A Science-ben megjelent új tanulmány szerint viszont bármikor kialakulhat egy harminc-negyven méteres, vagy akár magasabb hullám is, ha a tenger felett végigszáguld egy hurrikán. Shuyi Chen (University of Miami) a hurrikánok számítógépes modellezésével foglalkozik, és ez szerinte is lehetséges. A legutóbb készített modellek előrejelzései azt mutatják, hogy ezek a hullámok akár viszonylag gyakoriak is lehetnek. Ezek az eredmények összhangban vannak azokkal a kevésbé pontos mérésekkel is, amelyeket hajókról készítettek. Il Ju Moon (University of Rhode) oceanográfus szerint, ha a klímaváltozás hatására valóban gyakoribbá válnak a hurrikánok, akkor számítani lehet rá, hogy többször követik majd őket a hatalmasra dagadt hullámok.","[""Ladányi László"",""Amerika"",""Kína"",""Atlanti-óceán"",""űr"",""NASA""]",2
1628,6504,https://www.origo.hu/gazdasag/hirek/20101028-rosenberg-imf-ovatosan-kell-banni-a-nyugdijrendszer-atalakitasaval.html,gazdasag,www.origo.hu,[origo],2010.10.28. 11:49,Óvatosan kell bánni a nyugdíjlépésekkel az IMF-tárgyaló szerint,"Cristoph B. Rosenberg, az IMF-misszió vezetője szerint a jövőben az államháztartás fenntarthatóságára lehet rossz hatással a magán-nyugdípénztári befizetések átirányítása az állami rendszerbe, vagyis az, hogy a kormány a mostani bevételért cserébe vállalja a későbbi nyugdíjfizetést. A szakember úgy véli, a válságadók kivezetéséthez nagyon gyors növekedés kellene, a gyors bővülés feltételezése pedig túlzott optimizmust jelent.","""A nyugdíjrendszer átalakítása nagyon nagy reform, ezzel óvatosan kell bánni"" - mondta a HVG-nek adott interjújában Christoph B. Rosenberg, a magyarországi IMF-misszió vezetője. A szakember szerint a legfontosabb, hogy az emberek megértsék, mi történik pontosan a magán-nyugdíjpénztári megtakarításaikkal.  Ők a nyugdíjas évekre takarékoskodtak, ha ezt a pénzt most átengedik a kormánynak, az napi igényei szerint is felhasználhatja, például útépítésre. Az államnak ennek fejében vállalnia kell, hogy később a pénztártagoknak nyugdíjat fog fizetni. A magánpénztári befizetések átirányítása bevételhez juttatja a büdzsét, ám később ez a költségvetésnek nagyobb kötelezettséget jelent. Ez a jövőbeni kiadásra cserélt bevétel idővel kikezdheti az államháztartás pénzügyi fenntarthatóságát - mondta Rosenberg.  Az adólépésekről az IMF képviselője azt mondta: korántsem egyértelmű, hogy csökkenne az adóterhelés. Némelyik adó csökken, némelyik nő. Az pedig önmagában is bizonytalanságot jelent, hogy mit jelent az egyes adók ideiglenes jellege. Nyilvánvaló, hogy a többgyermekes családoknak kedvez az új adórendszer, ám az adóemelés az egyes szektorokban visszafoghatja a cégek beruházásait, a foglalkoztatást, és az sem kétséges, hogy az extra költségeket a vállalatok megpróbálják áthárítani a lakosságra. Vagyis az adóemelésnek közgazdasági ára van, és nem csupán a vállalkozásokra, hanem a lakosságra nézve is.  A kormány azt tervezi, hogy a válságadókra 2012 után nem lesz szükség, mert addigra felpörög a gazdaság, ám Rosenberg szerint ehhez nagyon gyors növekedésre lenne szükség és az IMF prognózisai nem számolnak jelentős bővüléssel. Középtávon 3 százalékos GDP-növekedés várható - mondta Rosenberg. A kormány ennél sokkal nagyobb számokkal kalkulál, legalább is a nyilatkozatokban, igaz, mi nem láttunk középtávú előrejelzést. A gyors növekedés feltételezése túlzott optimizmust jelent, mert a tempó sok tényezőtől, nemcsak a belső kereslettől, hanem például a kereskedelmi partnerek teljesítményétől is függ.","[""Rosenberg"",""adó"",""makrogazdaság"",""költségvetés 2011"",""válságadó 2010"",""magánnyugdíjpénztár"",""IMF""]",0
296,1022,https://www.origo.hu/tudomany/20151103-elefant-cuki-video-kruger-nemzeti-park-del-afrika.html,tudomany,www.origo.hu,Origo,2015.11.03. 16:12,Elefántokra is igaz a lassan járj tovább érsz,"Mókás jelentet örökítettek meg a dél-afrikai Kruger Nemzeti Parkban. Egy kis elefánt annyira igyekezett, hogy ne maradjon el csordától, hogy megbotlott és legurult a lejtőn elsodorva idősebb társát.","Az elefántok rendkívül társas lények. Különösen vigyáznak a kicsinyekre. A fiatal állatok is tudják, hogy  a csoport biztonságot ad számukra,  ezért igyekeznek minél közelebb maradni a társaikhoz. Ebből néha mókás jelentek adódnak, mint ezen Kruger Nemzeti Parkhoz tartozó Biyamiti Campnál megörökített videóban látható. A csorda legkisebb tagja igyekszik lépést tartani a lejtőn lefelé szaladó állatokkal, de megbotlik, és majdnem magával sodorja idősebb társát is. Szerencsére a balesetnek semmilyen súlyosabb következménye nem lett: a borjú hamar feltápászkodott és folytatta útját a többiekkel. Sok hasonló érdekes videót láthat a  Kruger Sightings  honlapon.","[""elefánt"",""Kruger Nemzeti Park""]",2
1234,4074,https://www.origo.hu/gazdasag/hirek/hazaihirek/20051222aremelkedes.html,gazdasag,www.origo.hu,MTI,2005.12.22. 15:08,Drágulhatnak a luxusingatlanok,Akár 20 százalékkal is emelkedhet a luxusingatlanok ára Magyarországon. Az elsősorban külföldiek által kedvelt ingatlanokból még minidig nincs elegendő a piacon. A transelektro Csoport szerint a z ingatlanpiacon jelen lévő vevők tizede hajlandó 3-400 ezer forintot fizetni négyzetméterenként.,"A magyarországi luxus ingatlanokat elsősorban külföldiek vásárolják, ezen a piacon 2006-ban 20 százalékos áremelkedés várható jövőre - tette közzé a Transelektro Csoport év végi gyorsjelentésében, csütörtökön. Az új, luxus igényeket is kielégítő ingatlanokból még mindig nincs megfelelő mennyiségű a piacon, így ha a lakáspiacon nem is, de a luxus ingatlanok szegmensében, a négyzetméterenként 500 ezer forintnál drágább lakások piacán 2006-ban 20 százalékos árnövekedést lehet valószínűsíteni. A Transelektro Csoport felmérése szerint a hazai potenciális vevők alig több mint 10 százaléka képes és hajlandó megfizetni a 300 ezer-400 ezer forintos árat négyzetméterenként, az 500 ezer forint feletti négyzetméterárat pedig már csupán a lakosság 1-2 százaléka képes előteremteni. Ez a réteg gyakran hitel felvétele nélkül vásárolja meg az ingatlant. A külföldiek magyarországi ingatatlan-vásárlásairól nehéz pontos képest alkotni, mivel a kedvezőbb adózás miatt a külföldi befektetők közül sokan céget alapítanak a lakásvásárlásra. A külföldiek - idézi a Transelektro Csoport a Belügyminisztérium felmérését - az idei első kilenc hónapban 4331 lakást vásároltak, 14 százalékkal kevesebbet, mint 2004 hasonló időszakában. A Transelektro Csoport szerint Magyarországon még mindig magasabb hozamot lehet elérni befektetési céllal vásárolt lakások megvételével, mint az egyéb befektetési formák többségével. A Transelektro Csoport luxusberuházása, a Prestige Towers lakásai az értékesítés óta eltelt nyolc hónap alatt 30 százalékos áremelkedést értek el, az épületkomplexumban az átlagár jelenleg 630 ezer forint körül mozog négyzetméterenként. Ilyen gyors ütemű áremelkedés Párizsban és Manhattanban is ritkaságszámba megy, mivel a nagy világvárosokban eleve jóval magasabb a luxus ingatlanok ára - állapítja meg a Transelektro gyorsjelentése.","[""Magyarország"",""devizapiac"",""piac"",""ingatlanpiac"",""Mini"",""Transelektro""]",0
486,7774,https://index.hu/tudomany/tortenelem/rakbu080911/,tudomany,index.hu,Nagy Attila,2008.09.11. 20:20,Máig rejtegetik Rákosi szupertitkos bunkerét,"A parlament historikus-gótikus stílusú épületétől néhány utcányira, a belváros szívében van egy rogyadozó körfolyósós régi bérház. Pontosabban talán több is van, de ez egy nagyon különleges bérház: a hátsó falán álló nagy, rozsdás vaskapu mögött egy újabb udvar nyílik, újabb rogyadozó körfolyosókkal, négy emelet magasságban elhagyott irodákkal. És az udvar közepén tízméteres betonhenger magasodik a belépő fölé: itt van Rákosi Mátyás máig szupertitkos atombunkere.","A negyvenes és ötvenes évek fordulóján, amikor a kommunisták már átvették a hatalmat, ahogy kell, demokratikusnak mondott országgyűlési választások után, a nemzetközi helyzet egyre fokozódott. Annyira, hogy a kort jellemző politikai skizofréniában az atomháború legalábbis reális lehetőséggé vált, és meg is kezdődött a felkészülés – ha nem is a háborúra, hanem a politikai elitnek az azt követő túlélésére. Így 1949-ben nemcsak a kelet-nyugat irányú, piros metró vonalának építése kezdődött meg, hanem annak a khömhömhm utcai, ma F4 jelzésű objektumnak is, amelyet még most is csak egy titoktartási nyilatkozat aláírásával lehet meglátogatni. A létesítmény ugyanis még ma is stratégiailag szigorúan titkos polgári védelmi objektumnak minősül, látogatását szigorúan szabályozzák. Bár a vízáztatta, csöpögős mennyezetű, romos betontömegben nehezen tudtuk elképzelni Gyurcsány Ferencet, amint válságkormányoz és nejét, amint lovagol, Fodor Gábort, amint jobb és bal között lavírozik, de Orbán Viktor belőtt passzainak sem láttunk elég teret. Pedig megépítői ügy számoltak, hogy lesz itt hely 2200 embernek (rejtély, miért pont annyinak). Persze lehet, viccelődünk a mélyben, hogy a mai politikai vezetők már nem is ide akarnak majd jönni, hanem az épülő 4-es metrónál kapnak hipermodern bunkereket, de aztán azt halljuk, hogy a mai politikai elit már Gödöllő környékére menekülne, ha bombáznák Pestet, és belátjuk: vannak, akik nálunk is előrelátóbbak. Egyébként amilyen az egész bunker állaga, nem lennénk azoknak az atomcsapás-túlélőknek a helyében, akiknek itt kell kihúzniuk néhány évszázadot, amíg a föld újra lakható nem lesz, de még azt a pár évet is nehezen tudnánk elképzelni, ami alatt a felszínen elviselhetővé csökken a gamma sugárzás. Igaz, ehhez bizonyára hozzájárul, hogy a létesítményt most szinte teljesen kopár, se székek, se asztalok, se ágyak, se egy nagy piros telefon itt-ott, a szigetelés egyre több helyen átengedi a talajvizet, a vizesblokkok a hatvan évvel ezelőtti színvonalon maradtak, minden penészes, piszkos, poros, elhanyagolt. Pedig a 30-40 méter mélyen lévő objektumot évtizedeken keresztül töltötték fel friss készletekkel, ápolták a bútorokat, de a munkavégzések helyét is kialakították. De a mostani állapotokhoz képest azért Kusturica Undergroundjában némileg lakályosabb a föld alatti élet. Az annyira-nagyon-titkos-hogy-azt-sem-írhatjuk-meg-pontosan-hol-van objektum az állapotához méltón egy V. kerületi utca négyemeletes, romos körfolyosós házának titkos belső udvarán van. A titkos belső udvarra egy titkos böhöm nagy vaskapuba vágott kis ajtón lehet átjutni, az udvart itt is gangos falak ölelik körbe. Itt emelkedik az égbe egy hatalmas betonhenger, amely lejáratához egy vastag, ám már csaknem hatvanéves, így kicsit kopottas ólomajtó vezet. Az udvar, ahogy egy szupertitkos helytől megkövetelhető, elhagyatott, egyetlen helyiségben sem laknak (bár jobb állapotúnak tűnik, mint az épület első, lakott része). Sőt, lehet, hogy nem is laktak itt mióta megépült a bunker, állítólag pártirodák voltak itt, de azokat is kiürítették, így négy emelet magasságból üres ablakok tekintenek le az udvar közepén tornyosuló objektumra. Más hiedelmek szerint szovjet katonák és tisztek éltek itt és vigyázták az egyes számú magyar atombunker rendjét. A köztudatban amúgy is számos legenda lengi körül Rákosi atombunkerét: egyesek úgy tudják, hogy kényszermunkások építették, mások szerint közvetlen lift vezet ide a Parlament épületéből. A bejárati ajtón túljutva sokáig szinte semmi fényt nem látunk: bár lift is van, de mivel csak pár főre méretezték, nem várunk rá. Pláne, hogy egy rendhagyó történelemórát szervezett ide gimnazistáknak a Viasat történelmi tematikájú csatornája, a diákokkal és a többi szorgoskodó sajtómunkásokkal együtt több mint ötvenen lehetünk, (eleve nem túl konspiratívan vonultunk a találkozás helyéről a ... utcába), így gyalog indulunk a kezdetben valóban beláthatatlan, homályos mélybe. Minden második lépcsőfordulóban működik egy-egy halvány lámpa. Félúton jövünk rá, hogy nem kezdtük el számolni a lépcsőfokokat (így igazi, a valóság minden szeletére kíváncsi zsurnalisztaként gyalog jövünk vissza is, erős zihálások közepette 283 fokot számolunk meg). A teljes bunkert nem tudjuk bejárni, a szervezők nem hagyják, hogy elkódorogjunk a csoporttól, ""könnyen el lehet itt tévedni"", mondják. Pedig nem: a bunker logikusan van felépítve, minden járat egy másikra merőleges vagy azzal párhuzamos. Magának a túlélőhelynek a tervrajza leginkább egy olyan H betűre hasonlíthat, aminek középen két szára van, ez azonban némileg leegyszerűsíti a dolgot, ugyanis a két oldalsó szárától is indulnak el újabb, helyenként kétszintesre osztott járatok, amelyek – bár csak egy részüket tudtuk bejárni – becsléseink szerint több kilométer hosszúságban kanyarognak a föld alatt. A félhomályos folyosók egyike, vészkijáratként egészen a metróhoz vezet - ez a bunkerrel kapcsolatos legendák közül az egyik, amelyik speciel igaz (sajnos ezúttal nem jutunk a metróalagút közelébe, bár egy tavaly nyári bejáráskor szerencsére készíthettünk exkluzív, soha nem látott titkos képeket az elrobogó szerelvényről). A Rákosi-bunker és a metró egyébként más szálon is összekapcsolódott. Nemcsak azzal, hogy egy időben, 59 évvel ezelőtt kezdték el őket építeni, hanem azzal is, hogy az atombunkeren dolgozók nem is tudták, mit építenek: azt hitték, ők is a metróépítésen vesznek részt (a szakértők szerint legalábbis az itt alkalmazott technológiák színvonala egyértelműen arra utal, hogy szakképzett munkások dolgoztak az építkezéseken, nem pedig a városi mítoszokban szereplő kényszermunkások). A bunker számos építészeti megoldását szemmel láthatóan a metrótól kölcsönözték: ugyanolyan vasbordázatú és ugyanakkora henger alakú üregekben mászkálhatunk, mint amilyenekben tőlünk nem messze a piros metró robog. Ha közel járnánk hozzá, még a levegő mozgását is éreznénk a folyosókon, amikor elhalad egy-egy szerelvény, most csak távoli morajlást hallottunk a ráccsal lezárt folyosó végén. Bár a bunker hangulata – talán az állandósult, csak a vakuk és a kamerák reflektorai által megtört félhomály miatt – nyomasztó, a levegő friss. Megtudjuk, hogy ez nem is csoda, egy komplex, 4000 köbméteres kapacitású, háromszoros szűrővel felszerelt levegőszűrő-rendszer gondoskodott arról, hogy Rákosi elvtárs-pajtás – akinek állítólag nem alakítottak ki külön, kényelmesebb helyet a föld alatt, bár mi ezt nem hisszük – és csapata folyamatosan friss, radioaktív port sem tartalmazó levegőt lélegezzen be. A bunkernek emellett saját, 150 köbméteres víztartályból érkező vízellátása és két, összesen 30 kilowattnyi áram megtermelésére elég generátora is van. Az atombiztos létesítmény 1953-ra készült el. Élesben természetesen soha nem kellett használni, de az utókornak arról sincs tudomása, hogy akár csak tesztelésre is leköltöztettek volna ide tartósabban embereket. Erről az ugyancsak a Rákosi nevéhez fűződő déli védelmi vonal jut az eszünkbe, aminek 1951 és 1955 közötti megépítésére úgy költöttek el 7 milliárd forintot, hogy azt szintén soha nem használták. Na jó, annyit azért megjegyezhetünk: szerencsére.",,2
2272,10723,https://index.hu/gazdasag/2018/05/20/dani_rodrik_interju/,gazdasag,index.hu,- szalai -,2018.05.20. 06:22,A neoliberalizmus a közgazdaságtan perverziója,"Dani Rodrik, a világ egyik leghíresebb közgazdásza szerint a nemzetállamokban nincs semmi természetes, de egyelőre szükség van rájuk, mert itt vannak számon kérhető politikusok. Emellett csinálhatnánk olyan globalizációt is, amiből sokkal többen profitálnak, nincs az sehol kőbe vésve, hogy csak az óriáscégek és a nemzetközi tőke érdekeit kell néznünk. Sok múlik azon, hogy milyen nyelvezettel beszélünk a politikai ellenfelekről, a kölcsönös bizalmatlanság erősítése zsákutca.","A 20 éve bemutatott  globalizációs trilemmájával  meglepően világosan megjósolta a jövőt, tényleg azóta is azzal küzd az egész világ, hogy a globalizáció vagy a demokráciát vagy a nemzetállamot építi le. Elmagyarázná, hogy pontosan hogy kell ezt a trilemmát értelmezni? Ez a trilemma azt állítja, hogy nem létezhet egyszerre demokrácia, nemzeti szuverenitás és hiperglobalizáció is. A legjobban pedig talán történelmi szemszögből lehet mindezt megérteni. Az első világháború előtt, a globalizáció első korszakában a nemzetállamok is erősek voltak, de nem volt igazán erős demokrácia. Az államok a gazdasági céljaikat csak az aranystandard rendszernek alávetve követhették. Ez szabad tőkeáramlást jelentett, és fix, az aranyhoz kötött devizaárfolyamokat, így a nemzeti gazdaságpolitika nem tudott reagálni a belső szereplők igényeire. A második világháború után 1949-től jött a Bretton Woods-i korszak, ami teljesen más utat választott. Itt azt mondták, hogy a gazdaságpolitikának reagálnia kell a demokratikus kormányok igényeire, szóval inkább kordában tartották ennek kedvéért a hiperglobalizációt. A háború utáni első évtizedekben nagyon szűk tere volt a globalizációnak, viszont az országok gazdasági irányításának módjában állt erősen reagálni az adott ország gazdasági igényeire. Az Európai Unióban is komoly feszültséget okoz, hogy a gazdasági összefonódás nagyon mély, de a politika döntően nemzeti szinten zajlik. A Brüsszel elleni ellenérzések is jórészt a gazdaság nemzetközi, és a politika országos jellegéből fakadnak. Hogyan látja az EU jövőjét ezek alapján? Vagy a politikai integrációt kell szorosabbra fűzni, vagy a gazdasági összefonódást kell visszacsinálni. Hosszú távon összemérhetőnek kell lennie a politikai és a gazdasági hatásköröknek, ha pedig ezt nem sikerül összehozni, annak a demokrácia látja majd kárát. De vissza lehet egyáltalán csinálni a gazdasági összefonódást? Nagyon nehéz, de ezt látjuk például a brexitnél is. Vagy például Olaszországban is az 5 Csillag mozgalom és az Északi Liga fog kormányt alakítani, akiknek erősen bizonytalan az unióhoz való viszonyuk, nem lehet tudni, hogy mit is akarnak. Ha a gazdasági integrációt rosszul menedzselik és különböző szereplők a létrejövő politikai ellenérzések miatt elkezdenek kiugrálni, az nagyon fájdalmas és költséges. Hosszú távon egyszerűen muszáj kialakítani egy stratégiát, ami teljesen működőképes.  Macronnak  most van egy tiszta stratégiája, ami erősítené és befejezné a fiskális és politikai integrációt, külső megfigyelőként pedig úgy látom, hogy ez jobb megoldás, mint a gazdasági szétbomlás. Azt hinné az ember, hogy a globalizáció okozta politikai csalódottság tipikusan baloldali téma. Hogy lehetséges, hogy ez ennyire jobboldali téma lett, ráadásul masszív idegengyűlölettel, tekintélyuralmi vágyakkal és hasonlókkal megspékelve ? Ez nagyon érdekes része a kérdésnek, könnyebben meg tudnám mondani, hogy miért jött létre ez a csalódottság, mint azt, hogy miért kapott nacionalista vagy jobboldali formát. A válasz egy része biztosan az, hogy a baloldal politikailag és intellektuálisan sem volt képes gyorsan reagálni erre. Az USA-ban a demokraták, az Egyesült Királyságban a „New Labour” fémjelezte munkáspárti kormányok, Németországban a szociáldemokraták pont népszerűsítették a globalizációt, nehezen tudtak utána megfelelően reagálni a helyzetre. Másrészt Ezt a törésvonalat pedig fel lehetett használni kulturális és nacionalista módon, például az úgynevezett „bevándorlók veszélyével” való riogatásra, vagy ugyanezt az USA-ban a mexikóiaktól és a kínaiaktól való félelem tölti be. Gyakran előkerülő rendszerkritika, hogy a politikai elit nem figyelt oda globalizáció veszteseire, a saját maguk számára előnyös megállapodásokat kötöttek. Majd utána könnyedén azt mondták az eleve kevesebb információval bíró veszteseknek, hogy sajnáljuk, ennyit tehettünk, a globalizáció sajnos megállíthatatlan körülmény. Azt lehet mondani, hogy a globalista elitek valahogy bedőltek annak, hogy a politikai következményeket majd kezelni lehet, nem fog úgy visszaütni, mint ahogy most. De azért azt is érdemes észben tartani, hogy A vesztesek kompenzációját alapvetően rossz hozzáállásnak tartom, inkább olyan játékszabályokat kell kialakítanunk, hogy a globalizáció ne gyártson egyértelműen törésvonalakat és veszteseket. Mi ülünk a tárgyalóasztalnál, szóval kiegyensúlyozottabb szabályok közé kell szorítani a globalizációt, hogy ne csak az óriásvállalatoknak vagy a nemzetközi befektetőknek kedvezzen, hanem különböző dolgozói, fogyasztói rétegeknek vagy a zöldeknek is. Miért a tőke szabad áramlását vagy a gyógyszercégek szabadalmi jogait helyezzük a középpontba, miért nem szabályozzuk a munkavállalók emberhez méltó lakhatási körülményeit, miért nem segítjük mindenhol a civil szférát vagy a szakszervezeteket, esetleg szabályozunk környezetvédelmi kérdéseket a globalizáció során? Miért nem alakíthatják ki az országok, hogy ők milyen gazdasági és szociális modellben szeretnének élni? Ez egy nagyon másfajta globalizációs modell lenne, mint a hiperglobalizáció. Jóval kiegyensúlyozottabb világot jelentene, amiben ugyanúgy lenne országokon átívelő kereskedelem és befektetések is, egy egészséges mértékben. Ezzel uniós szinten kéne foglalkoznunk vagy nemzeti szinten? Nemzeti szinten, mert ott vannak megválasztott és számonkérhető politikusok. És hogy viszonyul mindez a jóléti állam modelljéhez? Nem kéne visszatérnünk a jóléti államhoz, inkább azon kéne dolgoznunk, hogy a már ma is létező legfejlettebb termelési technológiák és megoldások elterjesztésére milyen új modelleket tudunk kitalálni. Vegyük például a magyar gazdaságot, ami elég komolyan kettészakadt. Az egyik része teljesen integrált az EU-ba, különösen Németország felé. De a gazdaság másik nagy része elszigetelt, és Az a kérdés, hogy a fejlett rész mitől lesz mélyebben beágyazva a magyar gazdaságba, hogyan terjesztik el a gazdasági tudásukat. Ami azt jelenti, hogy többet kell befektetniük a saját közösségeikbe, a dolgozóikba, a helyi beszállítóikba, miközben a magyar gazdasághoz is egyre több szempontból kell kapcsolódniuk. Ezt a versenyszféra és a kormány közti partneri viszonnyal lehet csak elérni, ahol a fejlettebb iparági szereplők is belátják, hogy összességében a nyereségességük az egészséges társadalmaktól függ. Ezek pedig nem lehetnek megosztottak. A kormánynak a másik oldalról olyan körülményeket kell teremtenie, amik mellett elhiszik a gazdasági szereplők, hogy érdemes befektetniük. Egy termékeny stratégiai együttműködésre van szükség, hogy létrejöjjenek a kapitalizmus új intézményei. Ezekre minden országnak szüksége van, ahogy teljesen nyilvánvalóan Magyarországnak is. És mi van, ha egy képzeletbeli országban mondjuk nulla a szolidaritás, és azt mondják, hogy őket pont nem érdekli, ha épp egy nagyobb csoportnyi ember igen rosszul jár, oldják meg, miért nem látták előre, hogy ez lesz, minek mentek oda? A szolidaritás egyrészt nem magától hullik az ölünkbe, másrészt a valóságban nem is úgy működik, hogy van vagy nincs. Egyrészt a vezetőknek érdemes elmondaniuk, hogy ""együtt vagyunk ebben a helyzetben, és egyáltalán nem kell ellenségeket keresnünk"". Másrészt az üzleti szektornak és a gazdaság globalizált részének is el kell ismernie, hogy felelősségük van a társadalom többi része felé, hogy a reakcióink ne tudatlanságon alapuljanak. Úgy látom, hogy mostanában viszont igen erős kölcsönös bizalmatlanság áll fenn, ami különösen negatív dinamikát erősít. Ha a civil szféra, a nonprofit szervezetek, a vidéken vagy a kisvárosokban élő emberek úgy érzik, hogy a globalista elit cserbenhagyta őket, nem foglalkoznak a problémáikkal, nincs is közös érdekük, miközben a globalizált üzleti szféra vagy a nagyvárosokban élők pedig úgy gondolják, hogy társadalom többi része simán csak ostoba és elmaradott, na az nyilvánvalóan nem jó alap a belföldi integrációhoz. A hozzáállásunkon, a beállítottságunkon kell változtatni, és a narratívákon, amiket a két oldal használ. De ezek a változtatások nagyon is lehetségesek, nem eleve elrendelt, hogy ilyen élesen megosztott társadalmakban kelljen élnünk, mint ma. A globalizációs kihívásokra sokféleképp próbálnak meg reagálni az országok, nálunk például a miniszterelnök teljesen  nyíltan bejelentette , hogy a liberális demokrácia megbukott és neki az illiberális államok tetszenek, ilyet akar csinálni Magyarországból. Ön sokat foglalkozott a liberális demokráciával, hogy látja ezt? A liberális demokráciák szükségszerűen törékenyek. Ezzel együtt erősen hiszem, hogy az emberiség legnagyobb politikai eredményének számítanak az olyan rendszerek, amikben egyszerre felelősségre vonhatóak a politikusok a társadalom széles csoportjai által, de egyszerre megvédi a kisebbségeket is. És ez a liberális demokrácia: demokratikus, az emberek lecserélhetik a vezetőiket, miközben politikailag liberális is, az emberek szabadon elmondhatják a véleményüket és a jogaikat megvédik akkor is, ha valamit nem úgy gondolnak, mint az uralkodó többség. Ehhez szükség van független bíróságokra, sajtószabadságra és egyebekre. De nem egyszerű fenntartani, ezért merül fel állandóan késztetés arra, hogy visszavonuljunk valamilyen autokráciába vagy akár épp egy olyan demokráciába, ami inkább nem garantálja a független bíróságokat és más alapvető polgári jogokat. Ehhez a politikai vezetőknek is fel kell ismernie, hogy a saját érdekeiket is jobban szolgálja egy olyan rendszer, ahol a hasonló szabadságjogokat nem lehet bántani, mert egy nap lehetnek ők is kisebbségben. Számos politikai rezsim ezért vonzódik a nem demokratikus vagy a nem liberális rendszerekhez.  A globalizációs trilemmából az is következhetne, hogy az erősödő globalizáció miatt a demokrácia helyett a nemzetállamok gyengülnek, mégis mindenhol nagyon erősen tartják magukat. Mi lehet ennek az oka? A nemzetállam maga egy mesterségesen létrehozott konstrukció, az emberiség nem ezzel jött létre. A hűségünk sokkal kisebb csoportokra korlátozódott, a vérségi, családi, törzsi kapcsolatokra, a nemzetállamot speciális narratívákkal hozták létre, a történelmi egységről szóló mítoszokkal vagy mondjuk a közös végzetről szóló mítoszokkal. Azt viszont ténylegesen eléri a nemzetállam, hogy egy olyan struktúrát nyújt, ami kisebb mint globális, de nagyobb mint a törzsi. A globális struktúra túl nagy ahhoz, hogy értelmes politikai szolidaritást tudjon létrehozni. A gazdasági munkamegosztáshoz viszont messze túl kicsi a családi vagy a falunyi csoport. Elég nagyok a hasznai a nemzeti piaci integrációnak, szóval úgy jöttek létre a nemzetállamok, hogy jelentős gazdasági hasznot tudtak nyújtani a tagjaiknak, és egyben el tudták adni a közös politikai jövőt is. Jó vagy nem jó, itt tartunk most. De most mindenképp vannak, és a politikai elszámoltathatóság, és a politikai intézményeink döntően nemzeti szintűek, ehhez kell alkalmazkodnunk.  A szabadkereskedelmi egyezményeket általában szereti a közvélemény, ön azonban mégis erősen kritizálja ezeket, miben áll a fő kritikája? Hiába hívjuk ezeket az egyezményeket szabadkereskedelmi egyezményeknek, leginkább csak különböző önérdekkövető csoportok érdekeit követik. Például ha a szerzői és szabadalmi jogokról kötünk szerződést, akkor lényegében csak nemzetközivé tesszük a high-tech vállalatok vagy gyógyszercégek monopóliumjogait. Az ilyesminek elég kevés köze van a szabadkereskedelemhez. Hasonlóan például a befektetők és az állam közti vitás kérdéseket rendezzük az elvileg szabadkereskedelmi megállapodásokban akkor, amikor külön jogokat fektetünk le egyes befektetőknek. Ez erős torzításokat hoz, a szakszervezeteknek vagy civileknek nem adunk extra jogokat a multik ellenében. Szóval hiába tűnnek ezek a megállapodások a kereskedelmi akadályokat felszámoló megállapodásoknak, rendre olyan szabályozások kapcsolódnak melléjük, melyek bizonyos csoportokat előnyösebb helyzetbe hoznak. Pedig lehetne másképp is, tudnánk olyan megállapodásokat kötni, ahol az előnyök sokkal egyenlőbben oszlanának el. Például? Például ha megállapodnánk a munkaerő országok közti áramlásáról. Vagy ha arról írnánk szabadkereskedelmi megállapodásokat, hogy az óriásvállalatok nem kerülhetik el az adófizetést adóparadicsomos trükközéssel. Számos egyébről is bőven tárgyalhatnánk, de összességében ezt értem az alatt, hogy a szabadkereskedelmi egyezmények igen kiegyensúlyozatlanok.  Egyes iparágak akkor jóval inkább érintettek ebben, mint mások? Azt hiszem, hogy az egész globalista gondolkodásban a nemzetközi beruházások egy kissé túl fontossá váltak. Azt is ide érthetjük, amikor elképesztő adókedvezményekkel segítenek a kormányok  egy - egy  céget, hogy egy pár évig hozzanak ide munkahelyeket? Nem vagyok az ellen, hogy egyes esetekben a kormányok támogassák külföldi cégek betelepülését, például amikor új iparágakat honosítanak meg. De azt is gondolom, hogy egy elég rossz típusú adóverseny jött létre a nemzetközi tőke mobilitása miatt, és mivel a vállalatok is nagyon könnyen el tudják vinni a termelésüket máshova. Szóval az az egyik alapvető aszimmetriája a mostani globalizációs modellünknek, hogy a tőke és a vállalatok nagyon mobilisak, miközben a munkaerő nem az.  Kicsit mintha alapállásnak is fogadnánk el pillanatnyilag, hogy a munkaerőnek nem is szabad mozognia, csak a tőkének és az áruknak lehet. Tudom, hogy politikailag most épp nem ez lesz a legnépszerűbb álláspont, de abba kéne hagynunk minden további ötletelést a további nemzetközi kereskedelmi egyezményekről, helyette pedig arról kéne gondolkoznunk, hogy a munkaerő mobilitását hogyan tudjuk elősegíteni. Az én konkrét javaslatom itt az volt, hogy kis mértékben Ez egyfajta váltakozó büntető-jutalmazó-rendszer lenne, ahol a vendégmunkások bérének egy részét egyfajta zálogként külön számlán tartanánk, amit akkor kapnának meg, amikor visszatértek a hazai gazdaságukba. A jutalmazás pedig az lehetne, hogy küldő országok nagyobb kvótát kapnának következő körben, ha tényleg visszatértek a polgáraik. Szóval olyan megoldásokon kéne dolgozni, ami a küldő és a fogadó országoknak is előnyös. Ahogy azon is, hogy ne legyen túlságosan ártalmas a fejlett országok képzetlen dolgozói számára, azaz kiegyensúlyozottan kellene fogadni a magasan és alacsonyan képzett munkaerőt. Nyugodtan jöhetne több könyvelő, orvos vagy mérnök is a fejlődő országokba, nem csak kertészek és burkolók. Egyébként miért van ilyen jó marketingje a kereskedelemnek, és ilyen rossz a munkaerő mobilitásának vagy általában bevándorlásnak? Fontos az elején különbséget tenni, hogy abban a rendszerben, amit felvázoltam, nincs bevándorlás, a vendégmunkások nem lehetnek állampolgárok. Mindazonáltal azt hiszem, hogy általában az emberekben automatikusan felrémlenek a korábbi, rosszul menedzselt vendégmunkás-programok és végül a bevándorlás is. Emellett érzékeny kérdés is, hiszen nem árucikkekkel, hanem valódi emberekkel bánunk, akiknél az emberi jogaikra és az emberi méltóságukra is oda akarunk figyelni Szóval abszolút amellett vagyok, hogy az országoknak teljesen maguknak kell eldönteniük, hogy mekkora bevándorlást szeretnének, ami mellett óriási gazdasági hasznai lennének, ha felpörgetnénk a munkaerő határokon átívelő mobilitását. Ezeket a hasznokat viszont túszul ejtheti, ha összemossuk őket a bevándorlással. Ahogy azt is érdemes észben tartani, hogy ez a mobilitási cél nem fog egyik napról a másikra megvalósulni, mert nagyon sok munkát igényel.  Sokat írt arról is, hogy közgazdaságtan rengeteg alkalmazható modellből áll, és igazából az a mesterség, hogy ezek közül a leginkább érvényeset tudja kiválasztani az ember. Mik az aktuális problémák a felhasznált közgazdasági modellekkel?  Erősen hiszek abban, hogy a közgazdaságtan mennyi minden jót hozhat létre. De azt is tudom, hogy a közgazdászok részvétele a közügyekről szóló vitákban gyakran nem hasznos. Részben azért, mert a közgazdászok egy része elképesztően naiv tud lenni ezekben a vitákban. Maga a közgazdaságtan ettől még őrült hasznos, és nagyon eredményes, ha a különböző gazdaságpolitikai lépések hatásait akarjuk végiggondolni. De azt nem közgazdászoknak kell kitalálnia, hogy mik legyenek a gazdaságpolitika céljai. Azt is meg kell értenünk, hogy nem feltétlenül értjük olyan jól a gazdaság működését, mint ahogy néha gondoljuk. Korábban beszéltünk például a globalizáció következményeiről: itt sok közgazdász félreértette, hogy mit jelent majd a globalizáció összes következménye. Valószínűleg túl arrogánsok voltak, túl biztosak voltak az előrejelzéseikben, túl elutasítóak a lehetséges költségekkel kapcsolatban. Szóval sokkal jobban jártunk volna, ha szerényebbnek és visszafogottabbaknak lettünk volna a kijelentéseinkkel. Általában, ha a közgazdászok szerényebben vennének részt a közügyekről szóló vitákban, akkor gyümölcsözőbb lenne hatásuk. Emellett pontosabbnak, igazabbnak kéne lennünk szakmailag is, mert tényleg rengeteg modell áll rendelkezésre, eltérő feltételek mellett, eltérő következtetésekkel.  Magyarországon az egész közgazdaságtan erős támadás alatt áll egyes állami szereplők részéről, mondván, hogy a mainstream közgazdaságtannak vége, egyébként is liberális ideológiára épülő dolog, ezért mi most valami mással fogunk majd próbálkozni, amiről egyébként még nem tudjuk, hogy mi. A másik oldal  annyit mond , hogy a közgazdaságtan ideológiamentes, ez csak egy eszköztár, amit arra használunk amire akarunk és nem is bukott meg, szóval pláne nem kéne kidobni.  Nem hiszem, hogy a mainstream közgazdaságtan bármilyen különösebb modellt előnyben részesítene. Mainstream eszköztárral létre lehet hozni liberális piacgazdaságot vagy jóléti államot, akár szocialista gazdaságot. De semmiképp nem adják meg, hogy milyen piacgazdasági formát kell felvenni. Kína például teljesen más piacgazdaságot épített fel, de a mainstream, neoklasszikus eszköztár teljesen alkalmas arra, hogy megértsük. Tudom, hogy sokan azt hiszik, hogy a neoliberalizmus a közgazdaságtanban gyökerezik, de ez nem igaz. Sőt, szerintem a neoliberalizmus a mainstream közgazdaságtan perverziója. Ahhoz, hogy a neoliberalizmushoz eljussunk, elképesztő feltevéseket kellene adottként elfogadnunk például az állam korrupciójáról, a piaci kudarcok hiányáról vagy az elosztási problémák lényegtelenségéről. Más feltevésekkel tökéletesen más ideális gazdasághoz juthatunk. Ezek az eszközök csak a gondolkozásunkat segítik, de a körülményekhez kell igazítanunk őket.  A közgazdászok már régóta több empirikus, tapasztalati makroökonómiai kutatásért kiáltanak, hogy áll ez a terület?  A makroökonómiában sose lesz elég tapasztalati kutatás, mivel sose lesz elég rendelkezésre álló adat a gazdaság egészének működéséről. Azt hiszem, hogy a makro inkább túlságosan divatkövető volt, mindig a gazdaság egy kiemelt kulcsmodelljében gondolkoztak, a többi kizárásával. A 60-as 70-es években csak a keynesiánus modell volt érvényes, azt hittük, hogy ezzel megtaláltuk a mindent leíró modellt. A 80-as, 90-es években egy teljesen más, neoklasszikus modell volt nyerő. Eközben elfelejtettük a Keynes-i modellt. A makroökonómiával foglalkozóknak azt lenne érdemes elfogadnia, hogy a gazdaság néha Keynes-i módon működik, néha neoklasszikus módon, a pénzügyi tökéletlenségek néha nagyon fontosak, néha pedig alig, néha a bérrugalmasság számít, néha nem, van amit a kormányzat tud menedzselni, néha pedig egyáltalán nem tudja. Azt kell megkeresni, hogy melyik modell illeszkedik most a tényekhez a leginkább. Tökéletes megoldást pedig soha nem fogunk találni, mert soha nem lesz elég valós idejű adat, hogy válogassunk a modellek között. De egyrészt a makroökönómiai vitáink termékenyebbek lehetnének így. Másrészt a nagyobb bizonytalanság figyelembe vételével egy kicsit talán szerényebbek lehetnének a következtetéseink is.",,0
1791,7566,https://www.origo.hu/gazdasag/20100717-egyezseg-nelkul-utazik-wshingtonba-az-imf-kuldottsege.html,gazdasag,www.origo.hu,MTI,2010.07.17. 20:47,Nincs egyezség az IMF-fel és az Unióval,"Megállapodás nélkül utazott vissza Budapestről Washingtonba a Nemzetközi Valutaalap (IMF) küldöttsége, és az Európai Bizottság is elhalasztotta a magyar hitelfelülvizsgálat lezárását. Mind a két intézmény szerint ""nehéz döntéseket"" kell hoznia a kormánynak a költségvetési hiány csökkentése érdekében, a deficitet pedig már jövőre 3 százalék alá kell vinni. A tárgyalások felfüggesztése hétfőn könnyen lejtőre teheti a forintot.","Bár eredetileg hétfőig egyeztettek volna a Nemzetközi Valutaalap (IMF) és az Európai Unió képviselői, szombaton mégis a csomagolás mellett döntöttek, miután nem jutottak dúlőre a magyar kormánnyal. Az IMF a távirati irodához eljuttatott közleménye szerint a magyar kormánnyal folytatott tárgyalásokon ugyan sok a közös alap, de ""számos kérdés nyitva maradt"". A küldöttség tehát visszatér Washingtonba, és ""a fennmaradó nézeteltérések áthidalására törekszik"". Brüsszelben mindeközben azt közölték, hogy az Európai Bizottság is elhalasztja a Magyarországnak nyújtott pénzügyi segítségnyújtás újabb, sorrendben ötödik felülvizsgálatának lezárását. A tárgyalások felfüggesztése azt jelenti, hogy Magyarország egyelőre nem juthat hozzá az IMF-hitelkeret negyedéves részletéhez - ezt az összeget a kormány ugyan nem akarta felhasználni, a piacokat ezzel együtt felforgathatja a küldöttség hazautazása, főleg, hogy a tárgyalások megszakadására csak kevesen számítottak (ezek egyike volt a francia Socitété Générale bank, amely csütörtökön azt írta ügyfeleinek, hogy adják el forintbefektetéseiket, mert az IMF-tárgyalások összeomlásának esélye egyre nő - erről  itt olvashat  részletesen). Veszélyben a forint Az elemzők többsége pénteken azt mondta, hogy a tárgyalások végkimenetele, illetve az esetleges kommentárok nagyban befolyásolhatják a piaci hangulatot, ami a forint árfolyamán és a tőzsdei árakon is nyomot hagyhat - bár ekkor szinte minden elemző arra számított, hogy a nehézségek és nézeteltérések ellenére lesz megállapodás (erről  itt olvashat  részletesen). A megegyezés elmaradása könnyen masszív eladásokat okozhat a piacokon, ami a forint leértékelődését és a tőzsdei árfolyamok csökkenését okozhatja. Az euró pénteken 280,50 forinton zárt, a jegyzés 282 forinton  is járt , de innen korrigált. A pesti tőzsde részvényindexe, a BUX 1,5 százalékos csökkenéssel 22 497 ponton  zárt pénteken , a süllyedés elsősorban az OTP számlájára volt írható, a bankpapír árfolyama ugyanis 3,4 százalékkal 5140 forintra esett. Az IMF-fiaskó várható következményeiről szóló részletes cikkünket  itt találja . Matolcsy a tárgyalások folytatását ígéri Szombaton este 10 óra után megérkezett a magyar kormány állásfoglalása is. Matolcsy György nemzetgazdasági miniszter közleménye szerint ""a magyar kormány az IMF és az EU küldöttségével folytatott tárgyalásai során őszintén és nyíltan feltárta az első félévi elhibázott költségvetési gazdálkodásból fakadó súlyos problémákat"". A miniszter szerint ""az IMF és az EU küldöttségei mindezek alapján elismeréssel méltatták az új kormánynak a korábbi hibák kiigazítása érdekében tett tekintélyes lépéseit, amelyek a bankadó, a végkielégítéseket terhelő különadó és a költségvetési szférában érvényes fizetési korlátozás bevezetésével növelték az állam bevételeit, a 120 milliárd forintos minisztériumi zárolásokkal és a közpénzekkel való takarékos bánásmód betartatását szolgáló költségvetési felügyelők kiküldésével pedig jelentősen csökkentették az állami kiadásokat"". ""Ezek az intézkedések jelentős mértékben csökkentik a költségvetés hiányát. A nemzeti ügyek kormánya folytatja a strukturális reformok politikáját a tárgyalópartnerek által fontosnak tartott területeken - így az adórendszer, az egészségügy, és a közösségi  közlekedés területén is. A kormány elkötelezett aziránt, hogy Magyarország minél előbb Közép-Európa legversenyképesebb, legmegbízhatóbb és legkiszámíthatóbb országa legyen. A kormány természetesen tovább folytatja a tárgyalásokat a nemzetközi szervezetekkel, köztük az IMF-fel és az Európai Unióval is"" - zárul a Matolcsy György által aláírt, a Miniszterelnökségen kiadott közlemény. További, nehéz intézkedések kellenek Az IMF közleménye rámutat, hogy a magyar gazdaság az exportnak köszönhetően kilábalt a mély válságból, de a hazai kereslet gyenge. A 2010-re tervezett 3,8 százalékos GDP-arányos költségvetési hiány és 3 százalék alá szorítása jövőre, megfelel a szükséges konszolidációnak, de ehhez további, nehéz intézkedéseket kell hozni  a bevételi oldalon - ahol a pénzintézetek tervezett megadóztatása akadályozza a növekedést és a hitelnyújtást - és a kiadási oldalon is. Az IMF hangsúlyozza, hogy mentőkötelet kell nyújtani a legsebezhetőbbeknek, de a támogatásnak átláthatónak és célzottnak kell lennie. ""Magyarország visszatért a gazdasági növekedési pályára, és mára az egyik legalacsonyabb a költségvetési hiánya az Európai Unióban. Üdvözlöm a hatóságok elkötelezettségét a 2010-es költségvetési hiánycél mellett"" - nyilatkozott Olli Rehn, gazdasági ügyekért és monetáris politikáért felelős EU-biztos. Szerinte ""ugyanakkor a túlzott költségvetési hiány jövő év végéig történő kiigazítása nehéz döntéseket igényel, különösen a kiadásokkal kapcsolatban. Emellett biztosítani kell a kiszámítható környezetet a hazai és a külföldi befektetők számára egyaránt."" Az EU-küldöttség áttekintette a magyar gazdasági helyzetet, és üdvözölte, hogy a kivitel erős növekedése nyomán a bruttó hazai termék várhatóan 0,6 százalékkal fog nőni az idén, szemben a korábbi, stagnálást jósló előrejelzéssel. Jövőre a növekedés várhatóan legalább 2,5 százalékra gyorsul.  A brüsszeli állásfoglalás szerint hasznos megbeszélések zajlottak az új magyar kormány gazdaságpolitikai elképzeléseiről. Az EU-küldöttség hangsúlyozta, hogy a költségvetési konszolidáció folytatása alapvető fontosságú az államadósság mérséklése, a finanszírozási feltételek javítása és a fenntartható gazdasági növekedés szempontjából, valamint a magyar közpénzügyek hitelességének növelése érdekében is. Emellett megállapította a delegáció, hogy az idei első félévi, az eredetileg vártnál rosszabb költségvetési folyamatokat követően számos lépés történt azok ellensúlyozására, ide értve jelentős bevételnövelő, illetve megtakarítási intézkedéseket.  A bankadó átgondolását sürgetik ""Ugyanakkor ezek a kiigazító lépések valamivel elmaradnak a szükségestől, és jellemzően átmeneti jellegűek, emiatt a kormánynak növelnie kell az erőfeszítéseket a fenntartható, 2011-ben 3 százalék alatti költségvetési hiány elérése érdekében. Míg a tervezett pénzügyi szektorra kivetett különadó hozzájárulhat a rövidtávú költségvetési kötelezettségvállalások teljesítéséhez, az Európai Bizottság szolgálatai úgy ítélik meg, hogy ez az adó a jelenlegi formában a befektetési kedv és a gazdasági növekedés érdemi visszaesését eredményezheti. A küldöttség emiatt sürgette a kormányt, hogy gondolja át ennek az adónak néhány jellemzőjét"" - áll az uniós dokumentumban. Mint emlékezetes, az Orbán-kormány akciótervének egyik meghatározó eleme, hogy a pénzügyi szektortól idén 200 milliárd, azon belül a bankoktól 120 milliárd forint adót szedjen be. Bár korábban ennek részleteiről is tárgyalt a kormány a pénzintézetekkel, de végül ott is kudarcba fulladt az egyeztetés, melynek részleteiről  itt  olvashat. A brüsszeli bizottság szerint a pénzügyi szektor stabilitását megszilárdította a pénzügyi felügyeleti rendszer megerősítése. Míg a szerkezeti átalakítások iránti elkötelezettség más területeken is tetten érhető - ide értve a közlekedési és az egészségügyi szektort -, a küldöttség megállapította, hogy ezekkel kapcsolatban a kormány további pontosítást jelenleg nem tud nyújtani - tették hozzá Brüsszelben. Bírálták a jegybank támadását Az Európai Bizottság szerint ""további, a kormány által javasolt törvénytervezetek piactorzítónak ítélhetők, és azok az uniós joggal is ellentétesek lehetnek. A küldöttség tovább sürgette a kormányt, hogy tartsa tiszteletben a központi bank, illetve annak működésének teljes függetlenségét. A küldöttség úgy ítélte meg, hogy a kormányzattal további tárgyalások szükségesek, emiatt helyes a felülvizsgálat lezárását elhalasztani, és az egyeztetéseket egy későbbi időpontban folytatni"".      Az uniós illetékesek úgy találták, hogy Magyarországon kielégítő előrehaladás történt a pénzügyi szektorban, és némi előrelépés tapasztalható a költségvetési felügyeletben is. A küldöttség azonban számos aggasztó lépést is tapasztalt, így például a kincstárnoki rendszert felváltó költségvetési felügyelői rendszer késedelmes bevezetését. A tömegközlekedési szektort érintő szerkezeti átalakításokkal kapcsolatban - amik a tervezett költségvetési megtakarítást alapozhatták volna meg - a küldöttség azt tapasztalta, hogy a tervezett intézkedéseket jórészt elhalasztották, kivéve az év eleji áremeléseket.","[""Orbán-kormány"",""megállapodás"",""akcióprogram"",""bankadó"",""meghiúsulás"",""IMF""]",0
157,6150,https://magyarnemzet.hu/sport/ujabb-magyar-siker-a-vegyescsapatok-curling-vilagbajnoksagan-7396781/,sport,magyarnemzet.hu,,2019. október 13. vasárnap 20:14,Újabb magyar siker a vegyescsapatok curling-világbajnokságán,"A magyar curlingválogatott 9-4-re legyőzte Kazahsztán csapatát a vegyescsapat-világbajnokság második fordulójában, vasárnap a skóciai Aberdeenben.","Az országos bajnok Vasas játékosai alkotta nemzeti csapat – Nagy György, Szekeres Ildikó, Szabó Gergely és Dencső Blanka – a vb honlapja szerint a második és a harmadik játékrészben döntötte el a találkozót, amikor egyaránt 3-0-s részsikert aratott ázsiai riválisa felett. A skóciai vb-n negyven csapat vesz részt, a magyarok az első fordulóban a brazilokat 14-2-re győzték le. Nagy Györgyékre hétfőn két mérkőzés vár, a svédekkel és az amerikaiakkal találkoznak. A nyolcas csoportokból az első három, valamint a legjobb negyedik együttes kerül a rájátszásba. Ezután rangsorba állítják a 16 csapatot a végső helyezés, valamint az elért pontok alapján, így alakulnak ki a nyolcaddöntős párok.","[""Curling"",""curling-világbajnokság"",""skócia"",""vb"",""vegyescsapat""]",1
422,5565,https://www.origo.hu/tudomany/20071020-harmony-uj-modul-a-nemzetkozi-urallomasra-a-discovery-fedelzeten.html,tudomany,www.origo.hu,Kereszturi Ákos,2007.10.23. 8:15,Új modult visz a Discovery az űrállomásra,"Október 23-án, magyar idő szerint 17.38-kor startolt a floridai Kennedy Űrközpontból a Discovery űrrepülőgép, rakterében a Nemzetközi Űrállomás legújabb egységével. A Harmony nevű új modul az öreg kontinens markánsabb jelenlétének nyitánya az űrállomáson, mert ideális esetben akár az idén hozzákapcsolhatják a nagy európai kutatómodult, a Columbust.","A start után körülbelül 3 perccel az űrrepülőgép-rendszerről leváltak a szilárd hajtóanyagú gyorsítórakéták, 7 perccel később pedig maga a gép is elvált a fő hajtóanyagtartálytól, és Föld körüli pályára állt. A tervek szerint a Discovery a küldetés 3. napján csatlakozik az űrállomáshoz. A tizennégy naposra tervezett STS-120 expedíció során öt űrsétát terveznek. A munka keretében az új modul rögzítése mellett a napelemtáblák ismételt áthelyezésére és további szerelési műveletekre kerül sor.  Előzmények: rohamléptekkel az ISS befejezése felé A Discovery jelenlegi útja lesz az űrrepülőgépek 23. küldetése a Nemzetközi Űrállomáshoz. Az űrállomás kiépítése a Columbia űrrepülőgép 2003-as katasztrófája és az azt követő technikai fejlesztések miatt húzódott el. Mivel a NASA az űrrepülőgépeket 2010-ben szeretné kivonni a forgalomból, addig kell megfelelő állapotba hozni az ISS-t. Ehhez egymást szorosan követő indítások és feszített munkatempó szükséges. Mint arról korábbi cikkeinkben beszámoltunk, az elmúlt időszakban az ISS külső napelemtábláinak fel- és áthelyezésével foglalkoztak az űrhajósok, részben az energiatermelés növelése céljából, részben pedig azért, hogy helyet biztosítsanak a most érkező új modulnak. A művelet nagy körültekintést igényelt, és  nem ment minden zökkenő nélkül . Emellett egy orosz számítógéprendszernél is  probléma  jelentkezett (valószínűleg a napelemtáblák bővítése, illetve a felhasznált energia mennyiségének növelése miatt), amelyet időközben sikeresen elhárítottak. További fontos fejlesztés volt annak az SSPTS jelű vezetéknek a beüzemelése, amely az ISS napelemtáblái által termelt energiából az űrrepülőgépnek is juttat - így az űrrepülőgép közel két nappal tovább maradhat az űrállomáshoz csatlakozva, mint a korábbiakban, csak a saját akkumulátoraival.  A legénység feladatai A jelenlegi legénységet Pamela Melroy parancsnok vezeti, aki a második női parancsnok az űrrepülőgépes küldetések történetében. A legénység tagja még George Zamka pilóta, továbbá Scott Parazynski, Stephanie Wilson, Douglas Wheelock és az olasz Paolo Nespoli. Daniel Tani is a Discoveryn lesz, de ő az űrállomáson marad, és hazafelé Clayton Anderson helyettesíti.  A P6 jelű napelemtábla-szegmenst végső helyére rögzítik (ennek az elemnek az áthelyezésével kapcsolatban adódtak nemrég problémák). Korábban ugyanis csak átmeneti pozícióba rögzítették, jelenleg a Z1 (Zenith-1) szegmenshez kapcsolódik. Az új modulok felvitele és a teljes napelemtábla-rendszer bővítése nyomán azonban nem maradhat korábbi helyén. A mostani áthelyezés a robotkar képességeinek a határát közelíti, a kar ugyanis majdnem teljesen kinyújtott állapotban lesz, csak így érheti el a megfelelő helyet. Egy kinyújtott karral pedig nem könnyű feladat egy nehéz tárgy pontos mozgatása. Starthoz készülődik a Discovery (NASA) Harmony: új modul az ISS bővítéséhez A Discovery jelenlegi fő feladata az Európában készült Harmony modul felszállítása lesz a Nemzetközi Űrállomásra. Az eredetileg Node-2 jelzéssel ellátott egységet amerikai diákok nevezték el egy országos pályázat keretében. A 14 ezer kg tömegű, 7,2 méter hosszú, 4,4 méter átmérőjű és 75 m 3  belső légtérfogatú egység neve találó: ez fogja ugyanis az európai Columbus és a japán Kibo kutatómodulokat az ISS-hez kapcsolni.  A Harmony modul emellett külső felületén csatlakozási lehetőséget nyújt a kanadai készítésű robotkarnak. A kart innen működtetve lényegesen megnő annak hatótávolsága. Az ISS nemzetközi jellegét szintén erősíti, hogy a Harmony modult a NASA-val és az ESA-val kötött megállapodás alapján az Olasz Űrügynökség készítette. A Harmony modul képe (balra) és tervezett helye az űrállomáson (jobbra) (NASA) A Harmony modult a jelenlegi úton a Unity modulhoz rögzítik. Miután a Discovery leszállt, az ISS legénysége három űrséta keretében fogja azt áthelyezni, és végül a Destiny modulhoz csatlakoztatni. A fenti műveletek jelentősen megnövelik az ISS belső térfogatát. A bővítést ahhoz hasonlítható, mint amikor egy háromszobás házat ötszobássá növelnek. A Harmony révén a teljes belső térfogat 500 m 3 -re emelkedik.","[""Nemzetközi Űrállomás"",""űrállomás"",""űrhajó"",""Kennedy Űrközpont"",""NASA"",""ISS"",""Columbus"",""Discovery űrrepülőgép"",""Node-2""]",2
554,9664,https://www.origo.hu/tudomany/20121008-yoda-purpurata-yodarol-neveztek-el-melytengeri-allatot.html,tudomany,www.origo.hu,[origo],2012.10.08. 12:53,Yodáról neveztek el egy mélytengeri állatot,"Nem zöld, de jó messze, pontosabban jó mélyen él az az állat, amelyet a Csillagok háborúja Jedi-nagymestere után neveztek el.","A  Yoda purpurata  tudományos nevű állat 2500 méter mélyen él az Atlanti-óceánban. A faj féregszerűnek tűnik, de nem a férgek közé tartozik, hanem a náluk fejlettebb  félgerinchúrosok , azon belül is a béllel lélegzők (Enteropneusta) közé sorolják. A 90 tengeri fajt számláló félgerinchúrosok evolúciós szempontból fontos kapcsot képeznek a gerinctelenek és a gerincesek között. A pirosas-lilás színű állat feji része a kutatókat a Csillagok háborújában szereplő Yoda mesterre emlékeztette, ezért lett a tudományos neve  Yoda purpurata . Nevének második része a színpompás kinézetére utal. Az állat tudományos leírását az  Invertebrate Biology  folyóiratban közölték az  Aberdeeni Egyetem  kutatói.","[""Yoda"",""Csillagok háborúja"",""népszerű tudomány"",""félgerinchúrosok""]",2
1790,7564,https://www.origo.hu/gazdasag/magyargazdasag/20070201nevet.html,gazdasag,www.origo.hu,MTI,2007.02.01. 17:44,Nevet változtatott a HVB Bank,"UniCredit Bank néven működik a korábbi HVB Bank Hungary csütörtöktől, a névváltás a HVB-BA/CA Bankcsoport és az UniCredit mintegy másfél évvel ezelőtti fúziójának a következménye.","A bankcsoport külső megjelenése, arculata is változik, a HVB kék színe az UniCredit piros színére vált. Az UniCredit 75 bankfiókkal rendelkezik, ezeknek az új lógóval történő átalakítása ez év február közepéig megtörténik, a bank Magyarországon 2007 közepéig további 10 fiókot nyit. Az új márkanévre való átállás költségét Patai Mihály, a bank vezérigazgatója nem kívánta közölni. Az UniCredit Csoport Európa 20 jelentős piacán van jelen, több mint 7000 bankfiókban mintegy 35 millió ügyfélnek nyújt pénzügyi szolgáltatásokat. Az európai pénzpiacon az UniCredit a 4. legjelentősebb hitelintézeti csoport, piaci értéke 72 milliárd euró. A csoport Közép-Kelet-Európában 17 országban 3000 fiókot üzemeltet és több mint 24 millió ügyféllel rendelkezik. Az új márkanevet, vagyis az UniCredit elnevezést 2007-ben elsőként a magyar HVB Bank veszi át, majd ezt követően még az idei év során a számos országban - a Cseh Köztársaságtól Ukrajnáig - működő csoporttagokat is átkeresztelik UniCreditre, hogy egységesebbé váljék a bankház megjelenése a közép-kelet-európai térségben. Magyarországon a bankcsoporthoz a hitelintézeten kívül jelzálogbank, lízingcég, alapkezelő és faktoring társaság is tartozik. A vezérigazgató a januári tájékoztatón elmondta: az UniCredit olasz tulajdonosa azt várja, hogy a bank 2008 végére 7 százalékos piaci részesedést érjen el a magyar piacon, eközben nem romolhat költség/bevétel hányadosa. Patai Mihály a logóváltásról tartott tájékoztatón aláhúzta: bár a múlt évi teljesítményadatokat az anyabankra vonatkozó szigorú tőzsdei szabályok miatt nem közölheti, a korábbi HVB Bank Hungary mérlegfőösszege valószínűleg mintegy 4,4 milliárd euró volt 2006-ban. A HVB Bank 2005-ben 19,44 milliárd forint adózott nyereséget ért el, 8,15 százalékkal haladva meg az egy évvel korábbit. A bank mérlegfőösszege 9,6 százalékkal, a 2004. év végi 944,29 milliárd forintról 1035 milliárd forintra emelkedett 2005-ben. A lakossági betétek állománya 2005-ben 5,7 százalékkal, a 2004. év végi 154,6 milliárd forintról 163,4 milliárdra, a lakossági hitelek pedig 47 százalékos bővüléssel 2004-es 49,1 milliárd forintról 2005-ben 72,2 milliárdra bővültek.","[""fúzió"",""következmény"",""névváltás"",""UniCredit"",""HVB Bank Hungary Rt."",""HVB Bank Hungary""]",0
432,5930,https://www.origo.hu/tudomany/20150320-sarkanyok-demonok-es-a-vilagvege-harsonai.html,tudomany,www.origo.hu,Elter Tamás,2015.03.20. 11:38,"Sárkányok, démonok és a világvége harsonái","A nappali és az éjszakai égboltot uraló égitestek, a nap és a hold jelenségei szinte a humán intelligencia szikrájának kipattanásától kezdve foglalkoztatták az emberiséget. Talán egyetlen természeti jelenség sem okozott olyan erős lélektani hatást a történelemben, mint a napfogyatkozás.","A legtöbb ősi kultúra az élet forrásaként tisztelte a napot. Az ókori világban a nap esetenként komoly vallási reformok tárgya volt, mint például Egyiptomban, az „eretnek fáraó”, IV. Amenhotep, vagy ismertebb nevén Ehnaton uralkodása alatt, aki Aton, a napkorong kultuszát tette egyetemessé, letaszítva Ámon-Ré főistent a trónjáról. De megemlíthetjük a késő antik időkből a Kr. u. 3. század híres római imperátorát, Aurelianus császárt, aki az istenek panteonjában Sol, azaz a napisten tiszteletét tette elsődlegessé. Talán emiatt érthető, hogy a legtöbb kultúra az életet adó nap „eltűnését” vészjósló események, járványok, háborúk, aszályok és éhínség, természeti katasztrófák, uralkodók halála, birodalmak összeomlása és zavargások előjelének tekintette. A középkorban napfogyatkozáskor félreverték a harangokat, és az emberek a templomokba tódulva könyörögtek a „sátáni erők” távozásáért. A napfogyatkozás nem egyszer világvégepánikot váltott ki, mint például az 1406. június 6-i teljes napfogyatkozás idején Franciaországban. Mielőtt 21. századi gőggel megmosolyognánk a régmúlt idők középkori módon ostoba babonáit, érdemes megjegyezni, hogy az 1999. augusztus 11-i teljes napfogyatkozást is sokan a híres francia misztikus, Nostradamus Centuriái 72. versében foglalt világvégejóslat beteljesüléseként várták. Stílszerű hasonlattal élve: nincsen új a nap alatt… Az egyiptomi mitológiában Hórusz, a sólyomfejű istenség szemei jelenítették meg a napot és a holdat. Hórusz állandó párviadalban állt az egyetemes gonoszt megtestesítő Széthtel. Amikor Széth győzedelmeskedett, kitépte Hórusz szemeit, amiről Egyiptom népe a nap vagy éppen a holdkorong eltűnéséből szerzehetett tudomást. Indiában a hindu asztrológusok azt tanították, hogy a napfogyatkozást a rettenetes démonként ábrázolt Ráhu bolygó okozza. A hindu mitológia szerint Ráhu az istenek közé vegyülve próbálta megszerezni a halhatatlanság nektárját, de miután néhány cseppet ellopott a becses nedűből, a Nap és a Hold leleplezték mesterkedését. Visnu rettenetes haragjában koronájával levágta Ráhu fejét, de a halhatatlanság cseppjeinek köszönhetően feléledt a gonosz démon. Bosszút esküdve az őt leleplezők ellen, azóta is a Napot és a Holdat üldözi. Amikor utoléri esküdt ellenségeit, elnyeli őket, és sötétbe borul a világ. Ha ebben a szép mesében már alig-alig hisz is valaki, Indiában még erős az a tradíció, amely szerint – más népek hitéhez hasonlóan – a napfogyatkozás a nap „betegsége”. Ezért letakarják a kutakat, és a besötétített házak mélyére húzódnak vissza a „mérgező sugarak” elől. Az ókori Kínában a nap- és holdfogyatkozásra úgy tekintettek, mint amikor egy hatalmas égi sárkány elnyeli az égitesteket. A sárkány elűzésére pokoli zenebonát csaptak, és a lárma egészen a fogyatkozás végéig kitartott. Minden esetben jól bevált a riasztás, hiszen végül ismét teljes pompájukban ragyogtak fel a „sárkány által veszélyeztetett” égitestek. Az igen fejlett csillagászati ismeretekkel rendelkező közép-amerikai civilizációkban is sajátos hitvilág alakult ki a napfogyatkozás populáris értelmezésére. Az égitestek mozgását megfigyelő maja papok rájöttek, hogy a napfogyatkozás hátterében a hold fedése áll. A ritka jelenség maja magyarázata szerint a két égitest napfogyatkozáskor felfalja egymást. Az aztékok a nap elsötétülését a világvégét jelentő katasztrófák előjeleként értelmezték; hitük alapján a fényét vesztő égitest „betegsége” szimbolizálta, illetve vetítette előre a sötét jövőt. Az észak-amerikai indián törzsek hitvilágában még érdekesebb magyarázat született a rendkívüli természeti jelenségre; meggyőződésük szerint a fogyatkozó égitesteket egerek rágják szét. Érdekes hasonlóságot mutat a japán tradíció a hinduk hitével a napfogyatkozás okát illetően. A felkelő nap országában máig élő hagyomány vidéken a kutak letakarása napfogyatkozáskor, hogy így védjék meg a vizet az égi fertőzéstől. Olyan szegletei is léteznek világunknak, ahol a fogyatkozásokhoz pozitív képzet kapcsolódik. A polinéziai Tahiti őslakói a napfogyatkozást ünnepi eseménynek, a Nap és a Hold nászának tartották. A sarkköri területek népei, például az eszkimók és az aleutok az égi tüneményben egyenesen az isteni gondoskodás jeleit vélték felfedezni. Hitük szerint napfogyatkozáskor a nap elhagyja az eget, és leszáll a földre, hogy meggyőződjön arról, rendben mennek-e a dolgok idelent. Rövid világ körüli kitekintésünk nem lenne teljes a napfogyatkozással kapcsolatos érdekes magyar szokások bemutatása nélkül. Az ősi, pogány gyökerekre visszanyúló magyar hagyományban a fogyatkozás hátterében állatok, illetve természetfeletti lények állnak, amelyek széttépik az égitesteket. Egyes vidékeken ilyenkor tiszta fehér edénybe vizet öntöttek, amelyen visszatükröződni vélték, amint a kutya-, illetve farkasszerű lények a napot marcangolják. A mezopotámiai papok és a görögök már az ókorban felismerték a jelenség pontos okát. Így például a milétoszi Thálész Kr. e. 585-ben pontosan előre jelezte az annak az évnek májusában bekövetkezett napfogyatkozást, bizonyítva az ókori görög tudomány maga fejlettségét. (E sikeres prognózisának köszönhetően tették meg a hét görög bölcs egyikévé.) A régi napfogyatkozások pontos feljegyzése nem egyszer tette lehetővé a történettudomány számára egy-egy jelentős esemény kronológiai behatárolását. Hérodotosz, a híres görög történetíró a kisázsiai méd és lüd királyság háborúskodásáról írt könyvében megörökítette, hogy a két szembenálló hadsereg összecsapását egy napfogyatkozás akadályozta meg. Az elsötétedő napkorong szülte páni félelem hatására mindkét tábor harcosai szétfutottak, és a két király a félelmetes égi jelenséget isteni üzenetként értelmezve, rögtön békét kötött egymással.  Hérodotosz feljegyezte, hogy minderre a 48. olimpiai  játékok 4. évében került sor. Majd két és félezer évvel később, a 19. század közepén sikerült pontosan visszaszámítani a Hérodotosz által leírt napfogyatkozás időpontját, és ebből már könnyen meghatározhatóvá vált, hogy az első olimpiai játékokat Kr. e. 776-ban tartották meg. A magyar történeti kronológiának is van egy hasonlóan nevezetes dátuma, a honfoglalás éve. Bölcs Leó bizánci császár krónikása a 9. században feljegyezte, hogy az általa pontosan leírt napfogyatkozás után 4 évvel később vonultak be Árpád hadai a Kárpát-medencébe. Sikerült visszaszámítani a napfogyatkozás időpontját, amely 892-ben történt. Így tehát Leó krónikásának műve nyomán tartja úgy a magyar történelmi hagyomány, hogy a honfoglalás 896-ban történt.","[""Napfogyatkozás"",""Ókori Görögország"",""Honfoglalás"",""legendák"",""Ókori Mezopotámia"",""maja kultúra"",""ókori Egyiptom""]",2
821,1400,https://www.origo.hu/gazdasag/20190509-skocia-20-pennyt-fizet-a-muanyag-palackokert.html,gazdasag,www.origo.hu,Origo,2019.05.09. 12:24,"A skótok már fizetnek, ha valaki visszaviszi az üres műanyag palackot","A skót kormány nemrég bejelentett javaslata szerint 20 penny (72 forint) járna minden visszavitt műanyag palackért a vásárlóknak, és az ehhez szükséges rendszert Nagy-Britannia összes kiskereskedőjének be kéne tartania – írja az  Independent .","Környezetvédők további intézkedéseket várnak a londoni kormány szakminisztereitől. „Tisztelettel gratulálunk a skót kormánynak, és sürgetjük Michael Gove környezetvédelmi minisztert, hogy hasonlóan a skótok tervéhez, terjessze ki a visszaváltást minden italos dobozra Angliában"" – nyilatkozta Samantha Harding, a Campaign to Protect Rural Englandt szervezet nevében. Skócia környezetvédelmi minisztere, Roseanna Cunningham elmondta, hogy a rendszer 2021-re lesz teljes, és a visszavitt műanyag palackok 90 százalékát három éven belül újrahasznosítják. Calum Duncan, a Conservation Scotland vezetője üdvözölte, hogy a visszaváltás az üvegből készült tárolókra is kiterjed, kiemelve, hogy ez igen komoly problémát jelent a skót tengerparton. Az Egyesült Királyság többi részének is követnie kell ezt a megoldást""  – tette hozzá Duncan. A környezetvédelmi csoportok pozitív hozzáállása ellenére az üzleti szektorban komoly aggályok merültek fel a terv kapcsán.  Colin Borland, a Kisvállalkozások Szövetségének tagja szerint a kisebb üzletek aggódnak a tárolás miatt. Miközben a skót kiskereskedelmi konzorcium egyik tagja csalódást keltőnek nevezte az új rendszert.","[""újrahasznosítás"",""üveg"",""Műanyag palack"",""Skócia""]",0
387,4484,https://www.origo.hu/tudomany/20141218-a-holttestek-komposztalasa-a-legzoldebb-temetesi-mod.html,tudomany,www.origo.hu,Origo,2014.12.18. 16:52,A holttestek komposztálása a legzöldebb temetési mód,"Egy seattle-i nonprofit társaság szeretne az első olyan szervezet lenni a világon, amely emberi komposztálást kínál a temetés vagy a hamvasztás helyett. Az elhunytakból így tápanyagban gazdag talaj lenne, amelyet virágok, fák vagy élelmiszernövények termesztéséhez lehetne használni.","A Városi halál programot ( Urban Death Project ) egy seattle-i építész, Katrina Spade álmodta meg 2011-ben. Spade a komposztálást a temetés és a hamvasztás jelentős, egészséges és ökológiai alternatívájának tekinti. Spade szerint az emberi komposztáláshoz ugyanazokat a folyamatokat használnák fel, amelyeket jelenleg az állati maradványok komposztálásánál. „Az elképzelés lényege, hogy a halottat visszaadjuk a városnak” – mondta Spade. Azt is elmondta, reméli, hogy három éven belül működni fog a szolgáltatás. A tervnek azonban jelentős törvényi és szabályozási akadályai vannak (például az USA sok államában tilos koporsó nélkül eltemetni a halottakat), amelyeket először el kell hárítani. Noha Spade és munkatársai már megtervezték az emberi komposztáló létesítményt, a csoport jelenleg még gyűjti az adományokat terve megvalósításához és keresi az építéshez megfelelő helyet. A Városi halál program keretében a halottakat egy háromemeletes betonmag belsejében komposztálnák. A magot több tér venné körül, ahol a hozzátartozók imádkozhatnának, gondolhatnának az elhunytra vagy egyszerűen csak csendben üldögélhetnének. Az épületbe érkező holttesteket a végső búcsúig, maximum 10 napig hűtőben tartanák. A balzsamozás szükségtelen, hiszen a minél gyorsabb lebomlás a cél. A szertartás után – legyen az vallásos vagy polgári – a barátok és a családtagok segítségével helyeznék el a halottat a magban. A temetési menet egy rámpán menne fel a mag tetejéhez, ahol a vászonba csavart holttestet faforgácsból és fűrészporból álló anyagba süllyesztenék. A holttest több hét alatt nagyjából egy köbméter komposzttá alakulna, amely elég egy fa elültetéséhez vagy egy virágágyás kialakításához. A komposzt az épület alján ürülne ki. Ha hozzátartozók szeretnék, hazavihetnék a komposztot, hogy a kertbe növényeket ültessenek bele. De akár ott is hagyhatnák, és akkor a vállalkozás gondoskodna a komposzt megfelelő helyre – parkokba, sétányokra – szállításáról. Spade elmondta, hogy az emberek többsége pozitívan áll a tervhez. Sokaknak szimpatikus a gondolat, hogy a haláluk után valamilyen szép élőlényben, fában, virágban élnének tovább. A terv nem utolsó sorban egy zöld városi temetkezést tenne lehetővé. Ugyanis a többi temetkezési módszer sokkal környezetszennyezőbb és energiapazarló. A koporsós temetéshez rengeteg fát kell kiirtani, sok fémet is felhasználnak, a hamvasztáskor pedig testenként 160 kilogramm szén-dioxid kerül a levegőbe és 850 köbméter földgázt használnak el.","[""temetés"",""komposztálás"",""holttest"",""halott"",""hamvasztás""]",2
1261,4258,https://aktiv.origo.hu/gazdasag/vasarlas/arak/20030203jovore.html,gazdasag,aktiv.origo.hu,MTI,,Jövőre több mint 10 százalékkal drágulhat a gáz,"A 2004. január 1-jén hatályba lépő új gáztörvény a maitól eltérő, piaci alapon működő árszabályozást vezet be, így a lakossági gázár akár több mint 10 százalékkal drágulhat; ezt a kormány kompenzálni kívánja - közölte Hatvani György, a Gazdasági és Közlekedési Minisztérium energetikai helyettes államtitkára hétfőn.","A helyettes államtitkár szerint a jelenlegi kettős árrendszerben a lakosság az indokoltnál sokkal olcsóbban kapja a gázt mint az ipari fogyasztó, ám ezt az új törvény megszünteti, mivel ezt a keresztfinanszírozást az EU nem fogadja el.  Hatvani György közölte: a tervek szerint 2004. január 1-jétől a gázfogyasztói piac 41 százalékát kitevő nagyipari üzemek szabadon dönthetnek, honnan veszik a fűtőanyagot. Emiatt a lakossági gázáremelés akkor meghaladhatja a 10 százalékot, amit a kormány kompenzálni fog. Hatvani György kiemelte: a magyar gázszállító kapacitás elérte határát, ezért már a következő téli időszak előtt növelni kell annak teljesítményét. Utalt arra, hogy a Mol tavaly 12,88 milliárd köbméter földgázt adott el, ám az előrejelzések szerint a fogyasztói igények folyamatos növekedése miatt öt éven belül évi 15 milliárd köbméter földgázra lesz szükség Magyarországon. Ezért 2010-ig a gázhálózaton mintegy 400-550 milliárd forint értékű fejlesztést kell végrehajtani. Ezt a Mol saját forrásból csak akkor tudja megtenni, ha a gázüzletágán nem keletkezik évente több tízmilliárd forintos veszteség - hangsúlyozta a helyettes államtitkár.","[""Hatvani György"",""piac"",""gáz"",""energetika"",""gázár"",""Mol"",""Gazdasági és Közlekedési Minisztérium""]",0
2164,9976,https://magyarnemzet.hu/gazdasag/eredmenytelenul-zarult-a-4ig-reszvenyekre-tett-kotelezo-nyilvanos-veteli-ajanlat-7250846/,gazdasag,magyarnemzet.hu,,2019. augusztus 28. szerda 19:24,Eredménytelenül zárult a 4iG-részvényekre tett kötelező nyilvános vételi ajánlat,Nem érkezett elfogadó nyilatkozat a 4iG Nyrt. törzsrészvényeire tett kötelező nyilvános vételi ajánlatra az augusztus 28-i határidőig – közölte a társaság szerdán a Budapesti Értéktőzsde (BÉT) honlapján.,"A július 29-én közzétett vételi ajánlatot Jászai Gellért, az iKON Befektetési Alapkezelő Zrt., valamint a KZF Vagyonkezelő Kft. – mint összehangoltan eljáró személyek – tették a 4iG valamennyi részvényese számára, a társaság által kibocsátott, egyenként 20 forint névértékű, „A” sorozatú törzsrészvényekre. Az ajánlattevők részvényenként 680,47 forintot ajánlottak, amely az ajánlat MNB-hez történő benyújtását megelőző 180 nap forgalommal súlyozott tőzsdei átlagárának felel meg. A 4iG igazgatósága nem javasolta a részvényeseknek a vételi ajánlat elfogadását, különösen, hogy a részvények tőzsdei árfolyama a határozat elfogadásának időpontjában, a BÉT július 2-i napi záróárát figyelembe véve 1080 forint volt. Azzal érveltek továbbá, hogy a 4iG érdeke az, hogy a részvénytársaságon belül a közkézen maradó részvények minél nagyobb számban megmaradjanak, ezáltal biztosított legyen a szükséges széleskörű részvényesi ellenőrzés, a társaság folyamatos tőzsdei jelenléte, a működés nyilvánossága. A 4iG június 17-én jelentette be, hogy Jászai Gellért lett az informatikai társaság új főrészvényese, aki tőzsdén kívüli ügyletekkel, a Mészáros Lőrinccel kötött megállapodás eredményeként szerzett 32,02 százalékos irányító befolyást, és a kötelező nyilvános vételi ajánlatot követően a folyamatot egy további, 8,2 százalékos részvénycsomag megvétele zárja. A folyamat végén Jászai Gellért legalább 40,2 százalékos ténylegesen irányító részvénycsomagot szerez a 4iG-ben. Jászai Gellért a 4iG igazgatóságának elnöke, valamint a társaság vezérigazgatója. A tőzsde prémium kategóriájában jegyzett informatikai vállalkozás 2018-ban csoport szinten nettó 14 milliárd forintos árbevételt és 102 millió forint nyereséget ért el. Az idei első negyedévben konszolidált árbevétele éves összevetésben 56 százalékkal, 4,9 milliárd forintra nőtt, adózott eredménye 280 millió forint lett, a tavalyi hasonló időszaki 106 millió forintos veszteséggel szemben. A cég idén több nagy értékű szerződést nyert el. A 4iG részvényei 910 forinton zárták a szerdai kereskedést a BÉT-en, 8 forinttal, 0,87 százalékkal alacsonyabban az előző záróárnál. Az elmúlt egy évben a részvény legmagasabb árfolyama 1184 forint, a legalacsonyabb 68 forint volt.","[""4iG"",""4ig nyrt."",""kötelező nyilvános vételi ajánlat"",""részvények"",""törzsrészvényei""]",0
2165,9984,https://magyarnemzet.hu/gazdasag/elemzok-nyolceves-rekord-dolt-meg-tavaly-lakasepitesben-4946939/,gazdasag,magyarnemzet.hu,,2019. február 22. péntek 13:25,Elemzők: Nyolcéves rekord dőlt meg tavaly lakásépítésben,"Nyolcéves rekord dőlt meg tavaly lakásépítésben, de még így sem érte el a lakásállomány megújításához szükséges mértéket. Az új lakások iránti kereslet továbbra is erős az MTI-nek nyilatkozó szakértők szerint.","A Központi Statisztikai Hivatal (KSH) pénteken tette közzé, hogy tavaly 17 681 új lakás épült, 3292-vel, 22,9 százalékkal több, mint egy évvel korábban. A kiadott építési engedélyek és egyszerű bejelentések alapján építendő lakások száma 36 719 volt, 3,4 százalékkal kevesebb, mint 2017-ben. Balogh László, az ingatlan.com vezető gazdasági szakértőjének elemzése szerint a 2018-as eredmény 8 éves rekordot jelent, legutóbb 2010-ben volt magasabb az átadott új lakások száma. A több éve tartó fejlődés a továbbra is erős keresletnek köszönhető. A szakember szerint tartósan erős az igény az új lakásokra, idén február közepéig az ingatlan.comon 55 százalékkal nőtt a kereslet az új építésű lakások és házak iránt az előző év azonos időszakához képest. Idén 20 ezernél is több új lakás átadása várható. Az OTP Ingatlanpont is kiemelte, hogy tavaly nyolcéves rekord dőlt meg a lakásépítésben, a tavaly kiadott új építési engedélyek száma azonban visszaesett a lakásáfa szabályozása körüli bizonytalanságok miatt. Valkó Dávid, az OTP Ingatlanpont vezető elemzője szerint a tavaly november előtt építési engedélyt kapott projektek beruházói egyértelműen előnyös helyzetben vannak, hiszen várhatóan olcsóbban és kapkodás nélkül építkezhetnek. Emellett, mivel az ilyen lakások száma véges lesz a piacon, továbbra is élénkebb érdeklődés várható irántuk a 27 százalékos áfatartalommal kínált ingatlanokhoz képest. A kereslet intenzitását mutatja, hogy az idén a fővárosban átadni tervezett 13,4 ezer társasházi lakásból a januári állapot szerint közel tízezer már tulajdonosra talált, s a jövőre megépülő ingatlanok fele ugyancsak elkelt már. Kérdés azonban, hogy a 27 százalékos áfatartalom mellett mennyire esik majd vissza a piac. Valkó Dávid szerint szinte biztos, hogy szűkülő kínálattal és kereslettel kell majd számolni, ám ennek pontos mértéke még nem látható. A Társaság a Lakásépítésért, Lakásfelújításért Egyesület (TLE) közleményében kiemeli, hogy bár 2018-ban 17 681 új lakás épült, 23 százalékkal több, mint egy évvel korábban, még így sem érte el a lakásállomány megújításához szükséges évi 40 ezer építés felét sem. A TLE szerint szükséges volna a támogatások potenciális kedvezményezettjei számára egy integrált, felhasználóbarát szakmai és hírportál mielőbbi kialakítása, amelyen az érdekeltek az összes információt megtalálják. Úgy vélik, erősítené a kiszámíthatóságot, ha megszületne egy legalább 10 évre szóló lakáspolitikai minimum, aminek tartalmaznia kellene az alapvető elveket, a lakásépítési, lakásfelújítási, bérlakásépítési célszámokat, a legfontosabb támogatási eszközöket és azok hozzávetőleges éves keretösszegét, és szükségesnek tartják egy kormányzati lakásügyi felelős, egy kormánybiztos kijelölését is. A bérlakásrendszer az egyesület szerint a demográfiát támogató eszköz lehetne. Suppan Gergely, a Takarékbank elemzője kommentárjában kifejti: az elmúlt három évben (a lakásáfa csökkentése és a csok kiterjesztésének bejelentése óta eltelt időszakban) több mint megháromszorozódott a lakásépítési engedélyek száma, míg a lakásátadásoké kétszeresére nőtt. A kedvezményes lakásáfa kivezetésének hatása már tükröződik az építési engedélyek megtorpanásában, azonban a családvédelmi akcióterv új lendületet adhat az építkezéseknek. Az idén és jövőre várható lakásátadási hullám mellett az irodaépítések, ingatlanfejlesztői piac, ipari és logisztikai beruházások, tisztán állami és uniós támogatású projektek folytatódásával a GDP növekedése idén elérheti a 4,2 százalékot, jövőre azonban az átadási hullám tetőzésével 3,5 százalékra mérséklődhet. A társasházépítések és ingatlanfejlesztések döntő része Budapesten zajlik, a lakásátadások száma idén és jövőre a fővárosban meghaladhatja a 10 ezret, országosan pedig a 25 ezret. A kivitelezéseket ugyanakkor hátráltatja a munkaerő- és kapacitáshiány. Egyes tervezett társasház beruházásokat már visszavontak, így feltehetően nem épül annyi lakás, mint ahány engedély kiadására sor került. A lakásépítések várható visszaesését azonban ellensúlyozhatják a nagy állami projektek – állapítja meg az elemző. Suppan Gergely szerint a lakásépítések még messze elmaradnak a válság előtti teljesítményhez, a nemzetközi rátákhoz, valamint a hazai lakásmegújítás kívánatos mértékéhez képest. A válság előtt évente 35-40 ezer lakást adtak át. Tavaly közel 17,7 ezer lakás épült, ami 1000 lakosra 1,8 lakás építését jelenti, míg az európai átlagos érték 3-3,5 lakás. A hazai lakásállomány százévenkénti megújításához is évente 35-40 ezer lakás építésére lenne szükség. Mindezek alapján látható, hogy a hazai lakásépítések száma semmilyen túlfűtöttséget nem tükröz, sőt, még a válság utáni visszaesést sem pótolta – mutat rá az elemző. Földi Tibor, a Futureal-csoporthoz tartozó Cordia vezérigazgatója kommentárjában arra hívta fel a figyelmet, hogy sem az újlakáspiacon, sem a teljes fővárosi lakóingatlanpiacon nincsenek jelen olyan faktorok, amelyek alapján arra lehetne számítani, hogy az árak beláthatón időn belül, érdemben csökkennének. Az új lakások esetében ráadásul számolni kell a kivitelezési költségek további növekedésével és a 2020-tól 27 százalékra visszaemelkedő áfa hatásával is.","[""elemzők"",""Központi Statisztikai Hivatal"",""ksh"",""lakásépítés"",""rekord"",""statisztika""]",0
51,2411,https://magyarnemzet.hu/sport/ket-piros-lap-nyolc-gol-londonban-7466459/,sport,magyarnemzet.hu,,2019. november 5. kedd 23:22,Két piros lap és nyolc gól Londonban,Fordulatos mérkőzésen az Ajax 4-4-es döntetlent ért el a Chelsea otthonában a labdarúgó Bajnokok Ligája csoportkörének negyedik fordulójában.,"Az Ajax meglepetésre – és némi szerencsével – az 55. percben már 4-1-re vezetett, de a házigazda Chelsea nem adta fel. A londoniak Azpilicueta góljával kezdték meg a felzárkózást, majd Jorginho második sikeres büntetőjével már egygólosra csökkentették a hátrányukat. Miután a tizenegyes előtt két amszterdamit is kiállítottak, a kettős emberelőnyben lévő Chelsea gyorsan egyenlített, de a hajrában nem tudott újra betalálni, így meg kellett elégednie az egy ponttal. A H csoport másik mérkőzésen a Valencia 0-1-ről fordított, és végül gólerős hajrájával 4-1-re győzte le a vendég Lille gárdáját, így az angol és a holland gárdához hasonlóan 7 ponttal áll két körrel a vége előtt. A Szoboszlai Dominikkal felálló Salzburg 1-1-es döntetlent ért el a Napoli vendégeként. A nápolyi csapat sokszor nyomasztó mezőnyfölényben játszott – különösen az első félidőben –, de hiába dolgozott ki rengeteg gólhelyzetet, a pontatlan befejezések miatt azokból csak egyet tudott értékesíteni. A veszélyesen kontrázó osztrák együttesben Szoboszlai kezdőként végig a pályán lehetett, a magyar válogatott játékos a középpályán labdabiztos volt és jól irányított. A Napoli ezzel most elmulasztotta a továbbjutást, ám továbbra is kedvező helyzetben van, mivel második csoportjában a Genket legyőző, címvédő Liverpool mögött és négy ponttal előzi meg a harmadik osztrák együttest. Az F csoportban az Internazionale hiába vezetett a szünetben vendégként 2-0-ra, a házigazda Borussia Dortmund fordított. A németeknél a marokkói védő, Asraf Hakimi két góllal zárt. A csoportot a Barcelona vezeti a Dortmund előtt, melytől három ponttal van lemaradva az olasz együttes. Bajnokok Ligája, csoportkör, 4. forduló: E csoport: 
SSC Napoli (olasz)-Salzburg (osztrák) 1-1 (1-1) 
gól: Lozano (43.), illetve Haaland (11., 11-esből) Liverpool FC (angol)-Genk (belga) 2-1 (1-1) 
gól: Wijnaldum (14.), Oxlade-Chamberlain (53.), illetve Samata (41.) A csoport állása:  1. Liverpool FC 9 pont, 2. SSC Napoli 8, 3. Salzburg 4, 4. Genk 1 F csoport: 
Borussia Dortmund (német)-Internazionale (olasz) 3-2 (0-2) 
gól: Hakimi (51., 77.), Brandt (64.), illetve Martinez (5.), Vecino (40.) FC Barcelona (spanyol)-Slavia Praha (cseh) 0-0 A csoport állása:  1. FC Barcelona 8 pont, 2. Borussia Dortmund 7, 3. Internazionale 4, 4. Slavia Praha 2 G csoport: 
Olympique Lyon (francia)-Benfica (portugál) 3-1 (2-0) 
gól: Andersen (4.), Depay (33.), Traore (89.), illetve Seferovic (76.) Zenit (orosz)-RB Leipzig (német) 0-2 (0-1) 
gól: Demme (45+5.), Sabitzer (63.) A csoport állása:  1. RB Leipzig 9 pont, 2. Olympique Lyon 7, 3. Zenit 4, 4. Benfica 3 H csoport: 
Chelsea (angol)-Ajax Amsterdam (holland) 4-4 (1-3) 
gól: Jorginho (4., 71. – mindkettőt 11-esből), Azpilicueta (63.), James (74.), illetve Abraham (2. – öngól), Promes (20.), Kepa (35. – öngól), Van de Beek (55.) 
piros lap: Blind (68.), Veltman (69.) Valencia (spanyol)-Lille (francia) 4-1 (0-1) 
gól: Parejo (66. – 11-esből), Soumaoro (82. – öngól), Kondogbia (84.), Torres (90.), illetve Osimhen (25.) A csoport állása:  1. Ajax Amsterdam 7 pont (10-5), 2. Chelsea 7 (7-6), 3. Valencia 7 (6-5), 4. Lille 1","[""bajnokok ligája"",""labdarúgás"",""RB Salzburg"",""SSC Napoli""]",1
1360,4898,https://www.origo.hu/gazdasag/hirek/vallalatihirek/20050531leepitest.html,gazdasag,www.origo.hu,MTI,,Leépítést hozhat a HVB-UniCredito frigy,"Kelet-Európában több ezer munkahely szűnhet meg, amennyiben az olasz UniCredito megvásárolja a német HVB Bankot. Elemzők szerint Németországban és Ausztriában alig lesz leépítés, azonban Kelet-Európában mindkét bank jelen van, így értelemszerűen összevonásokkal próbálnak meg költséget megtakarítani.","A német HypoVereinsbank(HVB) kilátásba helyezett eladása az olasz UniCredito banknak nem lesz hatással a HVB ausztriai leányvállalatának, a Bank Austria Creditanstaltnak (BA-CA) a személyi állományára, Kelet-Európában azonban több ezer munkahely kerülhet veszélybe - nyilatkozta Metehan Sen, a Sal. Openheim elemzője, a WirtschaftsBlattban. Sen szerint Ausztriában és Németországban csekély lesz a szinergia-hatás a két bank összeolvadása után, mert egyik országban sincs jelen az UniCredito. Kelet-Európában viszont a leépítés elérheti a 10 százalékot, azaz a 4800 főt a fúziót követően. Az elemző úgy látja, hogy az UniCredito elnöke, Profumo minden eszközt meg fog ragadni a költségek csökkentésére. A BA-CA-nak 18 ezer alkalmazottja van Kelet-Európában, az UniCreditónak 30 ezer. Ugyanakkor a HVB vezetése kedden azt szivárogtatta ki, hogy a bank igazgatóságának elnöke, Dieter Rampl a részleges eladásba - például csak a BA-CA értékesítésében - nem megy bele. Ezt erősítették meg német bankárkörökben is, mondván: a két bank egyesülése nem jelentheti azt, hogy a HVB-t darabokra szedik. Ehhez sem az igazgatóság elnöke, sem a bank egésze nem adja hozzájárulását. A HVB gyengélkedő németországi üzletága azonban nem igazán érdekli az olaszokat, ők elsősorban a HVB nyereséges közép-kelet-európai érdekeltségeit akarják megvenni.","[""Németország"",""Kelet-Európa"",""Ausztria"",""elbocsátás"",""munkahely"",""bank"",""leépítés"",""HVB Bank Hungary Rt.""]",0
1824,7732,https://www.origo.hu/gazdasag/20100614-ismet-hatosagi-aras-lett-az-energia.html,gazdasag,www.origo.hu,MTI,2010.06.14. 20:48,"Ismét hatósági áras lett az energia, a távhőtermelőknek nem kell versenyeznie","Ismét hatósági áras lesz a lakossági és a kisfogyasztói energia, és még egy évig a hatósági áras gázpiacon vásárolhatnak földgázt a távhőtermelők. Kósa Lajos, a Fidesz ügyvezető alelnöke elmondta, a jelenlegi ármoratórium addig lesz érvényben, amíg el nem készül az új ártörvény. A szocialisták szerint július 31-ig ki kellene dolgozni az árszabályozási rendeletet, de a Fidesz szerint ez túl rövid idő lenne, mivel ""erős érdekcsoportokkal kell megküzdeni.","Az Országgyűlés hétfőn 303 igen, és 20 tartózkodás mellett fogadta el a földgázellátásról, valamint a villamos energiáról szóló törvény módosítását. A 20 tartózkodó az MSZP-frakció soraiból került ki, a Fidesz, a KDNP, a Jobbik és az LMP igennel voksolt. A fideszes Rogán Antal által benyújtott javaslat szerint az egyetemes szolgáltatók lakossági és kisfogyasztói árait újra az illetékes miniszter határozza meg. A miniszter hatásköre az egyetemes szolgáltatók maximális árrésének meghatározására terjed ki a hatályos törvény alapján és annak betartását a Magyar Energia Hivatal ellenőrzi. A kihirdetése napján hatályba lépő jogszabály szerint a jelenlegi árak maradnak érvényben mindaddig, amíg a miniszter rendeletet alkot az új árszabályozásról.  Nem kell versenyezniük a távhőtermelőknek A képviselők 309 igen szavazat mellett a zárószavazás előtt elfogadtak egy gazdásági bizottsági módosító csomagot is, amely szerint még egy évig a hatósági áras gázpiacon vásárolhatnak földgázt a távhőtermelők; nem kell kilépniük július 1-tól a szabad piacra, továbbra is a lakosságot ellátó egyetemes szolgálgatói körbe tartoznak. E módosító csomag része volt az a gáztörvényt módosító javaslat is, amely tisztázza azt is, hogy lakossági felhasználónak kell tekinteni a több lakásos központi fűtéssel ellátott épületekben lévő háztartásokat. A képviselők a köztársasági elnöktől kérték a törvény sürgős kihirdetését is. Az energiaszolgáltatásban bevezetendő ármoratóriumot a gazdasági akcióterv pontjai között Orbán Viktor miniszterelnök jelentett be kedden az Országgyűlésben. A villamos energiáról szóló törvény módosítása - az előterjesztés indoklása szerint - lehetővé teszi, hogy az egyetemes szolgáltatás árát a hatékonyan működő gazdálkodók indokolt működési és tőkeköltsége, illetve összehasonlító elemzések alapján határozzák meg. A törvény szerint a földgáz- és a villamos energia legmagasabb rendszerhasználati díját is a miniszter állapítja meg, mégpedig tételesen, országosan egységes rendszerben. A fogyasztók választhatnak Az egyetemes szolgáltatói árakat jelenleg a Magyar Energia Hivatal javaslata alapján miniszteri rendeletben állapítják meg. Az árat azok hatályba lépése előtt legalább 30 nappal kell kihirdetni. A gázszolgáltatóknak az alkalmazás kezdete előtt legalább öt nappal, az áramszolgáltatóknak pedig legalább 15 nappal az internetes honlapjukon közzé kell tenniük. A kihirdetett ártól lefelé eltérhet a szolgáltató, de azt megkülönböztetés-mentesen teheti meg, és előre nyilvánosságra kell hoznia. A nem szabályozott, azaz a teljesen szabad piacon az értékesítési ár a felek megállapodástól függ. A magyar árampiac liberalizációja 2003. január 1-jén, a gázpiacé 2004. január 1-jén kezdődött. Az árampiacon a hatósági áras közüzem 2007 végéig, a földgáz-piacon 2009. július 30-ig működött. Azóta a lakosságot, a kisfogyasztókat és átmeneti ideig a közintézményeket az egyetemes szolgáltatók kötelezettsége ellátni, de a fogyasztók szabadon választhatnak a szabadpiac és az egyetemes szolgáltatók között. Rogán szerint nem volt sikeres az energiapiaci liberalizáció A hétfői együttes általános és részletes vitában - amelyre a házszabálytól való eltérés ellenzéki támogatása miatt volt lehetőség - Rogán Antal, a javaslat előterjesztője leszögezte: a javaslat ""kimondja"", hogy az előző kormány által bevezetett energiapiaci liberalizáció, piacnyitás megbukott. Eredményeként - fűzte hozzá - nem árverseny alakult ki a piacon, hanem egymást követő áremelési hullámok következtek. A rendszer miatt a piaci erőfölénnyel rendelkező szolgáltatók ott ültek a tárgyalóasztalnál, de érzéketlenek voltak a családok terheire - vélekedett azzal, hogy a javaslat szerint lesz, aki a családok érdekeit képviseli a tárgyalóasztalnál, ez pedig a kormány lesz. Rogán Antal kiemelte, a törvény szerint az Energia Hivataltól a nemzeti fejlesztési miniszter jogalkotói hatáskörébe utalja az egyetemes szolgáltatás keretében értékesített villamos energia és földgáz legmagasabb hatásági árának megállapítását. Leszögezte azt is, hogy a javaslat EU-konform,és a gazdasági bizottság indítványával az árszabályozást a távhőre is kiterjesztik. Addig lesz moratórium, amíg nem lesz új törvény Fónagy János, a Nemzeti Fejlesztési Minisztérium államtitkára annyit tett hozzá, hogy a törvény megvédi a fogyasztókat, de a szolgáltatók számára is garantálja az indokolt költségek megtérülését, és méltányos hasznot ad, nincs kártékony hatása a versenyre sem. Kósa Lajos, a Fidesz ügyvezető alanöke pedig leszögezte: a moratórium addig lesz érvényben, amíg nem készül el egy új ártörvény. Oláh Lajos, szocialista képviselő, azt jelezte, hogy pártja támogatja a moratóriumot, de annak határidőt szabna: az MSZP azt javasolta, hogy a szakminiszter 2010. július 31-ig dolgozza ki az árszabályozási rendeletet. Ezt a kormánytöbbség a módosító indítványokról szóló szavazásokon elutasította, azzal az indokkal, hogy ez túl rövid határidőt szab. Rogán Antal szerint ""erős érdekcsoportokkal kell megküzdeni"". Tudatos energia-fogyasztás kellene Kovács Tibor,szintén mszpés képviselő azt emelte ki, remélhetőleg a javaslattal a Fidesz az önkormányzati választások előtt nem azt sugallja, hogy a kormány Magyarországon megakadályoz minden áremelkedést. Azt is hozzátette, hogy az eddigi szabályozás is a legkisebb költség elvére épült. Volner János, a Jobbik képviselője szerint a kormány azt gondolja, hogy a felülről meghatározott hatósági árplafonnal a problémát megoldja, de e helyett célra vezetőbb lenne egy olyan szemlélettel kezelni a helyzetet, amely az energetikai szektorban segítené a piaci likviditást, és segítene a tudatos fogyasztói magatartás megerősödésében. Jávor Benedek, az LMP képviselője úgy nyilatkozott, hogy frakciója támogatja ugyan az előterjesztést, de ezzel az egy lépéssel, az ármegállapítás miniszterhez rendelésével nem oldódik meg a probléma; kérte, a kormány készítsen hosszú távú energiakoncepciót.","[""energiár""]",0
1677,6860,https://www.origo.hu/gazdasag/ceg/20080814-nem-lesz-abroncsgyar-gyongyoson-apollo-tyres-meghiusulhat-a-gyongyosi.html,gazdasag,www.origo.hu,[origo],2008.08.14. 15:10,Mégsem megy Gyöngyösre az Apollo Tyres,"Az Apollo Tyres Kft. ügyvezetője először szóban értesítette a gyöngyösi önkormányzat által működtetett ipari park vezetését, hogy eláll a Gyöngyösre tervezett gumiabroncsgyár létesítésétől - jelentette be a város szocialista polgármestere csütörtökön Gyöngyösön. Később közleményben is megerősítették a döntést.","Az Apollo Tyres Ltd. úgy döntött, visszavonja a Gyöngyösön létrehozandó Európai Gyártási és Fejlett Technológiai Központtal kapcsolatos kezdeményezését. A döntésre azt követően került sor, hogy a 200 millió eurós zöldmezős beruházással kapcsolatos adminisztratív eljárások váratlan késedelmet szenvedtek - áll az [origo]-hoz eljuttatott közleményben. A vállalat döntésével szükségtelenné válik a beruházással kapcsolatban kiírni tervezett, a helyi lakosságot feltételezhetően megosztó népszavazás is. Az Apollo Tyres továbbra is eleget kíván tenni azon kötelezettségének, hogy európai partnereinek a legmodernebb abroncsokat szállítsa, ezért az abroncsgyár számára alternatív helyszínt keres Magyarországon vagy Európában. Az Apollo Tyres Ltd. 2008 januárjában jelentette be, hogy Gyöngyöst választotta első tengeren túli zöldmezős beruházása, egy 200 millió euróból megépülő és mintegy 1000 közvetlen, új munkahelyet teremtő abroncsgyár helyszínéül. Az Apollo Tyres azóta megalapította magyarországi leányvállalatát, létrehozott egy információs irodát Gyöngyösön és megindította a tervezett beruházás engedélyezési eljárásait. Ezt követően szerzett tudomást arról a kezdeményezésről, melynek célja a projekt megvalósításának megakadályozása volt egy helyi népszavazás útján - olyan indokok alapján, melyeknek a cég szerint semmi közük az Apollo Tyres által is alkalmazott modern abroncsgyártási módszerek és szigorú szabványok mai realitásához. ""Az Apollo Tyres gyártás- és terméktechnológiája minden olyan piacon pontosan megfelel minden környezetvédelmi szabványnak és törvényi előírásnak, ahol a cég gyártói tevékenységet folytat. Az Apollo Tyres a Világbankhoz tartozó International Finance Corporation (IFC) ügyfele; működésének környezetvédelmi kereteit az IFC előírásai határozzák meg, melyek betartását rendszeresen ellenőrzik. Az Apollo termékei rendelkeznek az E-tanúsítvánnyal, melyet minden, termékeit Európában értékesítő gyártónak meg kell szereznie. Az Apollo Tyres az Európai Bizottság által előírt nyersanyagokat használja, és már ma megfelel azon előírás-módosítások többségének, melyeket az EU 2010-ben tervez bevezetni az abroncsgyártás területén."" - áll a közleményben. Az Apollo Tyres gyöngyösi kivonulásról szóló döntéssel meg kívánja előzni, hogy az abroncsgyár-építésről népszavazás megossza a helyi lakosságot. Szociálisan érzékeny és a családi, közösségi értékekre nagy súlyt helyező vállalatként az Apollo Tyres nem kíván ilyen megosztottságot és békétlenséget szítani Gyöngyös polgárainak körében.  Azok a problémák és késedelmek, melyekkel a gyöngyösi hatóságok szembesültek a szükséges földterület megszerzése során, valamint a helyi közösség megosztásának potenciális veszélye, a Gyöngyösön tervezett beruházás újragondolására kényszerítették az Apollo Tyrest - írja a közlemény. A fentiek eredményeképpen az Apollo Tyres visszavonja kezdeményezését, hogy abroncsgyárat építsen Gyöngyösön. Egyben arra kéri a Magyar Befektetési és Kereskedelemfejlesztési Kht-t, hogy jelöljön meg olyan alternatív helyszíneket, ahol az Apollo Tyres hatékonyabban mutathatná meg az általa alkalmazott technológiákat, gyártási rendszereket és eljárásokat, miközben a régió lakossága is teljes mértékben részesülhetne a beruházás előnyeiből. Az Apollo Tyres ezzel egy időben megkezdi a céljainak megfelelő alternatív európai helyszínek felkutatását is. Bár a döntésnek az eddig a projektbe fektetett nem kevés idő és pénz miatt rövid távú pénzügyi és erőforrás-gazdálkodási következményei lesznek, az Apollo Tyres pontosan tisztában van azzal, hogy erre a lépésre szükség volt annak érdekében, hogy mielőbb megépülhessen az európai abroncsgyár és hogy érvényesülhessenek annak a közösségnek a hosszú távú érdekei, amellyel együtt fognak dolgozni.  Daróci Dávid kormányszóvivő az MTI-nek elmondta: a kormány az új helyzetben arra törekszik, hogy megfelelő helyet találjon Magyarországon, ahol befogadnak egy 900 új munkahelyet teremtő, 200 millió eurós, zöldemzős beruházást, de - mint mondta - kemény tárgyalásokra számít azután, hogy az Apollo Tyres vezetői azzal indokolták döntésüket, nem mennek oda, ahol nem szívesen látják őket.  A tervek szerint 900 embernek adtak volna munkát Az üzemben a tervek szerint az első szakaszban évi hét millió gumiabroncsot gyártottak volna és 900 új munkahelyet szerttek volna biztosítani a környék dolgozóinak. Összehasonlításként: a Hankook dunaújvárosi gyára évi tíz millió darabot fog előállítani, ha eléri a teljes kapacitást. Az Apollo Tyres a Magyarországon gyártott termékeit az európai piacon eladásra kínált személyautókra és terepjárókra szánja. Az 1975-ben alapított Apollo Tyres Indián kívül a Dél-afrikai Köztársaságban és Zimbabwében nyitott gumiabroncsgyárat. Éves bevétele tavaly meghaladta az egymilliárd dollárt. Az Apollo Tyres gyár helyzetét már az elején bonyolította, hogy a bejelentés után azonnal aláírásgyűjtésbe kezdtek a beruházás megakadályozása érdekében a Civilek a Mátraalján Mozgalom. Fehér Attila, a szerveződés szóvivője korábban közölte: a tervezett üzem szerintük veszélyezteti a szőlő és gyümölcstermesztéséről ismert Mátraalja környezetét, illetve a technológia károsíthatja a gyárban dolgozók egészségét. Úgy vélekedetett: az indiaiaknak ígért 7-9 milliárd forintnyi állami támogatást inkább a helyi kis- és középvállalkozások segítésére kellene fordítani.","[""Gyöngyös"",""beruházás"",""ipar"",""Apollo Tyres""]",0
1533,5966,https://magyarnemzet.hu/gazdasag/iden-is-komoly-tamogatast-kaptak-az-onkormanyzatok-7387433/,gazdasag,magyarnemzet.hu,,2019. október 10. csütörtök 15:14,Idén is komoly támogatást kaptak az önkormányzatok,"Ebben az évben 10 milliárd forintot fordított a Belügyminisztérium (BM) az önkormányzatok fejlesztésére, ötmilliárdot tüzelőanyag-támogatásra és 10 milliárd forintot az önkormányzatoknál foglalkoztatottak bérkiegészítésére – mondta a tárca önkormányzati államtitkára csütörtöki, budapesti sajtótájékoztatóján.","Pogácsás Tibor felidézte: a BM idén az önkormányzati hivatalban foglalkoztatott köztisztviselők illetményének emeléséhez 10 milliárd forintot biztosított összesen 1086 önkormányzatnak. Ez az önkormányzati tisztviselők esetében 20 százalékos béremelést tett lehetővé – jegyezte meg. Hozzátette: a tárca 2011 óta működteti a szociálistüzelőanyag-támogatás pályázati rendszerét, ezzel segítve az ötezer lakosnál kisebb településeken élőket. Az idei, ötmilliárd forint keretösszegű pályázaton 2358 település nyert vissza nem térítendő támogatást keménylombos és lágylombos tűzifa, illetve barnakőszén vásárlására. Kiemelte: a pályázatot ebben az évben korán kiírták és ezért korábban is tudtak eredményt hirdetni, így a nyertes önkormányzatoknak lehetőségük van arra, hogy decemberig eljuttassák a tüzelőanyagot a rászorulóknak. Felhívta a figyelmet arra, hogy az önkormányzatoknak helyi rendeletben kellett szabályozniuk a jogosultak körét, a felhasználás módját. Pogácsás Tibor szólt arról is, hogy idén 614 önkormányzat nyert a BM fejlesztési pályázatán, összesen 10,1 milliárd forint értékben. Az önkormányzatok kötelező feladatot ellátó intézmények fejlesztésére, felújítására, sportlétesítmény-fejlesztésre és belterületi utak, hidak és járdák felújítására pályázhattak. A legnépszerűbb pályázati cél a belterületi utak, hidak, járdák felújítása volt. Az államtitkár azt mondta, a pályázat azért népszerű az önkormányzatok körében, mert egyszerű az eljárás, egyszerűbb az elszámolás és a támogatás kisebb felújításokra is felhasználható, amelyekre az önkormányzatoknak egy évük van.","[""belügyminisztérium"",""önkormányzat"",""pályázat"",""Pogácsás Tibor"",""támogatás""]",0
1391,5099,https://magyarnemzet.hu/gazdasag/nem-johetnek-kamionnal-a-magyarok-7954100/,gazdasag,magyarnemzet.hu,Jámbor Gyula,2020. április 1. szerda 07:34,Nem jöhetnek kamionnal a magyarok,Járványügyi és biztosítási előírások miatt nem vehetnek részt a kamionosok a külföldön rekedt magyar munkavállalók hazahozatalában – mondták el a Magyar Nemzet kérdésére a fuvarozó-érdekképviseletek.,"Nem könnyű megoldani, hogy járványügyi zárlat alatt álló európai területről hazatérhessenek a panaszmentes magyar állampolgár munkavállalók. Bár a kormány a külképviseletek segítségével megszervezi, hogy nagyobb csoportok légi vagy közúti eszközzel utazzanak, azonban egy-egy kint maradt magyar esetében erre nincs mód. Felmerült az ötlet, hogy a kontinens útjait tízezerszámra járó kamionosok segíthetnének ilyen esetben. A Magyar Nemzet megkérdezte a két meghatározó hazai fuvarozó-érdekképviseletet, hogyan lenne megvalósítható egy-egy mentőakció. – Legfőképpen azért nem járható ez az út, mert a biztosítók, valamint a legtöbb fuvaroztatóvállalkozás előírásai szerint a ka­mion vezetőfülkéjében csak a fuvarfeladat végrehajtásával megbízott személyek tartózkodhatnak – mondta el kérdésünkre Árvay Tivadar, a Magyar Közúti Fuvarozók Egyesületének (MKFE) kommunikációs vezetője. Az előírást az magyarázza, hogy a sofőrök gyakran több tíz millió forint értékű rakománnyal közlekednek, azaz kiemelkedő a felelősségük. A másik a járványügyi megfontolás: a sofőrnek nincs módja ellenőrizni, hogy az esetleg vele utazó személy fertőző-e. A nemzetközi forgalomban dolgozó sofőröket és családtagjaikat egyébként is sok indokolatlan és méltatlan támadás éri a lakókörnyezetükben, tudtuk meg. Nem segíti a munkájukat az sem, hogy a vészhelyzet bevezetése óta többször változott a rájuk vonatkozó karantén-előírás. Árvay Tivadar szerint fontos lenne az egészségügyi dolgozókat megillető különleges státust biztosítani a sofőröknek, mert a gyógyszerek, felszerelések és az élelmiszer-utánpótlás sem képzelhető el nélkülük. A járványügyi megfontolások mellett a járművek és a szállítandó személyek koordinálását nevezte meg a legfőbb megoldandó problémának Dittel Gábor. A NiT Hungary ügyvezető főtitkára szerint egyébként sem a KRESZ, sem a határátlépésre vonatkozó szabályok nem tiltják, hogy utast vigyen a kamion, ugyanakkor a távolságtartási előírásoknak ellentmond, hogy ketten utazzanak a fülkében. A főtitkár elmondta, hogy az utóbbi hetekben a felére csökkent a nemzetközi áruszállításban részt vevő nehéz-teherautók száma, így jelenleg 15-20 ezer magyar rendszámú jármű rója ­Európa útjait. A drasztikus, ötvenszázalékos forgalomzuhanás oka, hogy teljes iparágak álltak le, elsősorban az autógyárak és beszállítóik, így a gumiabroncs- vagy alkatrész-előállítók. Dittel Gábor szerint az autóbuszos fuvarozók mellett, akiknek a veszélyhelyzet bevezetése óta gyakorlatilag nincs munkájuk, hamarosan segítségért fordulnak a kormányzathoz az áruszállítók nevében is. Közöttük túlnyomó többségben vannak a kis- és mikrovállalkozások, amelyeknek gyakorlatilag nincs tartalékuk. Ezek a cégek már az április 12-i adófizetéskor bajba kerülnek, fizetésképtelenné válnak. Emiatt a NiT Hungary álláspontja szerint a fuvarozókat is be kell sorolni a veszélyeztetett tevékenységet végzők körébe. A vállalkozások egyébként a felszabaduló kapacitásaikkal szívesen segítenek a rászorulókon. A Waberer’s–Szemerey Logisztika Kft. bejelentette, hogy logisztikai támogatást nyújt a kormánynak a Kínából érkezett összesen több mint kilencmillió darab egészségügyi védőfelszerelés és egyéb eszközök raktározásában, kiszállításában.","[""fuvarozók"",""koronavírus-járvány"",""közúti áruszállítás"",""nemzetközi fuvarozás""]",0
1788,7537,https://magyarnemzet.hu/gazdasag/kamerak-buktatjak-le-a-feketezoket-6819269/,gazdasag,magyarnemzet.hu,Jámbor Gyula,2019. április 24. szerda 05:45,Kamerák buktatják le a feketézőket,"Hathatósabb ellenőrzést kérnek a fuvarozók az unión kívülről érkező, gyakran feketén dolgozó szállítók ellen, ellenkező esetben akár a közepes és nagyvállalatok is bajba kerülhetnek — állítja az érdekképviselet. A jövőre életbe lépő elektronikus rendszer sokkal hatékonyabbá teheti a jelenlegi közúti ellenőrzést.","Kettős szorításban kénytelenek működni a fuvarozóvállalkozások, mert miközben az EU mobilitási csomagja súlyos csapást mér a kelet-közép-európai fuvarozókra, a magyar vállalkozásokat senki nem védi meg a szabályok alól kibúvó, elsősorban harmadik országból érkező fuvarozóktól – mondta el lapunk kérdésére Árvay Tivadar. A Magyar Közúti Fuvarozók Egyesülete (MKFE) szóvivője szerint a megoldást egy olyan elektronikus nyilvántartási rendszer hozhatja el, amelyet összekapcsolnak a jelenleg már működő rendszámfelismerő eszközökkel. A magyar autópályákra, főutakra behajtó külföldi kamionokról így azonnal kiderül, hogy a megfelelő engedélyek birtokában közlekednek-e, és ha nem, az innovációs tárca háttérintézménye, a közúti hatóság ellenőrző csoportja a megfelelő pillanatban kiterelheti a járművet helyszíni ellenőrzésre. A szóvivő szerint hónapok óta folytatnak egyeztetést a szaktárcával, és információjuk szerint az ellenőrzési rendszer már rendelkezésre áll, legkésőbb a jövő év elején bevethető. A helyzet meglehetősen súlyos a magyar fuvarozóvállalkozások szempontjából. Bár pontos statisztika nincs, de a tapasztalatok szerint a hazánkban dolgozó teherjárművek nyolcvan százaléka külföldi, és ezek fele jogosultság nélkül végez fuvarozást Magyarországon. Ezek a többnyire a kelet-európai országokból érkező vállalkozások lényegesen alacsonyabb költségekkel dolgoznak, ezért szinte fél áron vállalják el a munkákat. Mindezek miatt a törvényesen működő vállalkozások önköltségi áron kénytelenek dolgozni – fejtette ki Árvay Tivadar. Ennek okán a kevésbé tőkeerős családi és mikrovállalkozások után már a legnagyobb cégeket is elérte a recesszió. Az áron alul dolgozó külföldi konkurencia mellett az útdíjak drasztikus mértékű emelése, az üzemanyagárak és a kgfb-díjak növekedése, a megállíthatatlan munkabérspirál és a munkaerőhiány, valamint a hazai közúti áru- és személyszállítási piac védelmének súlyos hiá­nyosságai miatt összeomláshoz közeli helyzet alakult ki az ágazatban: tisztességes árrés híján tömegesen állnak le a nehéz-tehergépjárművek. A folyamat veszélyezteti a hazai fuvarozók bevételeit és foglalkoztatottságát, csökkenti az össznemzeti adóbefizetések mértékét, valamint a vállalkozások leállása miatt jelentős iparűzésiadó-kiesést okoz az érintett települések önkormányzatainál, hátráltatva ezzel a régió fejlődését – hívta fel a figyelmet a szóvivő. Az MKFE ezért arra kérte a hazai logisztikai szektor minden szereplőjét, hogy mérlegeljék: érdemes-e kockáztatni egy megbízható rendszer működését a pillanatnyi haszonszerzés céljából, már rövid távon is komolyan veszélyeztetve a teljes hazai, sőt az Európai Unió egészének ellátási láncát? Az MKFE egyben azonnali és hatékony együttműködést kért a kormányzattól a magyar fuvarozói ágazat piacainak védelme érdekében. Az érdekképviselet szorgalmazza a fuvardíjak azonnali emelését, amihez kérik az árukibocsátók – azaz a megrendelők – felelős együttműködését. Az unió döntéshozói időközben egyre közelebb jutottak a közösség fuvarozói szektorának új szabályozásához. A hónap elején az Európai Parlamentben megkezdődtek az intézményközi egyeztetések a közösségi kiküldetési irányelvhez is kapcsolódó kérdésben. Mint ismert, a mobilitási csomag legfontosabb vitás pontja az, hogy a fuvarozói szektorra is vonatkozzanak-e a kiküldetésben lévő munkavállalókra érvényes előírások. A képviselők a kabotázsra (nem honos fuvarozók által végzett belföldi szállítás) és a határátlépéssel járó fuvarokra is kiterjesztenék a kiküldetési szabályokat. Ezért a kelet- és közép-európai tagállamokból származó képviselők nagy többsége nem támogatta az elfogadott szöveget, mivel sokak szerint ezen új előírások kedvezőtlen helyzetbe hoznák a térség vállalatait és fuvarozóit.","[""EU Mobilitási Csomag"",""közúti fuvarozás"",""Magyar Közúti Fuvarozók Egyesülete""]",0
1629,6506,https://www.origo.hu/gazdasag/20090130-nem-hagyja-cserben-magyarorszagot-az-ebrd.html,gazdasag,www.origo.hu,[origo],2009.01.30. 8:14,Nem hagyja cserben Magyarországot az EBRD,"Ma Magyarország sebezhetőségét kritikusabban ítélnék meg, mint fél évvel ezelőtt - ismerte el a Napi Gazdaságnak adott interjújában Thomas Mirow, az EBRD vezérigazgatója. Az Európai Újjáépítési és Fejlesztési Bank a központosított gazdaságból a szabad piacgazdaságba való átmenet sikeressége miatt adta nekünk a legjobb minősítést a régióban.","Szerinte nem hagyják cserben sem Magyarországot, sem a régió többi országát. Addig maradnak, amíg nincs vége a válságnak.  A bank egymilliárd euróval növelte kihelyezhető forrásait, ennek felét Közép-Európának különítették el. Mirow hozzátette: ""Egymást kell megmentenünk, hiszen jelenleg már recesszióban lévő országok helyzetének stabilizálódása nélkül a kelet-közép-európai régió sem képes boldogulni. A válsággal egy új, multipoláris világ köszönt ránk, több erőcentrummal, így Oroszországgal, Közép-Ázsiával, de innovációs lehetőségei miatt Európa továbbra is jelentős szerepet játszik.""","[""Magyarország"",""befektetés"",""sebezhetőség"",""Thomas Mirow"",""Napi Gazdaság"",""Európai Újjáépítési és Fejlesztési Bank""]",0
1975,8617,https://www.origo.hu/gazdasag/hirek/20021028keszul.html,gazdasag,www.origo.hu,[origo],2002.10.28. 10:16, Készül a Széchenyi-ezüstkártya ,"Továbbfejlesztik az augusztus végén elindított Széchenyi-kártyát. A tervezett ezüstkártya felső határa 5 millió forint lenne, mely konstrukciót az évi 40-50 millió forint árbevételű és nyereséges vállalkozások vehetnék igénybe. Emellett megemelnék azok hitelkeretét is, akik egy évig korrektül használták a kártyát - tudta meg a Világgazdaság a kártyát működtető Kavosz Rt. elnökétől, Parragh Lászlótól.","Az alapelemek, így a kamattámogatás és az állami garancia maradna, de a tervek szerint módosítanák a visszatérítési előírásokat. Nem kellene visszatölteni negyedévenként a kártyát, ám kikötnék a bankszámlaforgalmat. Három bank csatlakozott eddig a rendszerhez: az OTP, a Külkereskedelmi Bank és a Postabank. A tervezett változtatások hatására a rendszerhez való csatlakozás iránt több bank is érdeklődik, de még nincsen döntés, hogy milyen ütemben léphetnek be a konstrukcióba újabb pénzintézetek - mondta Parragh László. (Üzleti Negyed) Korábban: Augusztusnál hamarabb nem lesz Széchenyi kártya (2002. július 4.)","[""Parragh László"",""devizapiac"",""nyereség"",""vállalkozás"",""Kavosz Rt."",""Világgazdaság""]",0
478,7416,https://www.origo.hu/tudomany/20050329norveg.html,tudomany,www.origo.hu,[origo],2005.03.30. 11:20,Norvég fjordok - A hét műholdképe,"Norvégia legnyugatibb csücskét, Bergen és Andalsnes térségét, illetve a terület képét meghatározó fjordokat mutatjuk be e heti űrfelvételünkön. A kép nyugati (bal) szélén az Északi-tenger húzódik, a délebbi partszakaszon felhőzet borítja a tengert.","Az Északi-tengerből a képen három nagy fjord (keskeny, de igen hosszú és mély öböl) nyúlik mélyen a szárazföld belsejébe. Északról délre (fentől lefelé) haladva: a Nordfjord, a Sogne-fjord és a Hardanger-fjord. A legnagyobb a középső, a Sogne-fjord, az egész norvég fjordvidék leghosszabbika: több száz kilométeres kiterjedéséhez 1200 méteres vízmélység párosul. A norvég partokat az Észak-Atlanti-áramlat (a Golf-áramlat folytatása) melegen és jégmentesen tartja, azonban a fjordok kiterjedt öbölrendszereinek a tengertől legtávolabbi részeit még most is jég borítja (mélykék helyett világos-szürkés színek). A képen Norvégia legmagasabb hegyvidékei is láthatók: a Nordfjord és a Sogne-fjord legtávolabbi ágai fogják közre a Jostedalen-platót, amelynek északkeleti folytatásában emelkednek 2500 méter közelébe a Glittertind és a Galhoppingen csúcsok. A Hardanger-fjord keleti oldalán található a Hardangervidda nevű kiterjedt gleccsermező. A tájat most még egységesen hó fedi, a nyáron is megmaradó gleccsereket néhány hónap múlva tudjuk külön bemutatni. A felvétel nagyobb változata  itt érhető el A fjordrendszer alakját a jégkorszak hagyományozta ránk: az eljegesedést megelőzően kialakult, a gleccserek által kivájt, szárazföldi völgyrendszert hordozó kőzetlemezt a jégkorszak vastag jégpáncélja több száz, helyenként 1000 méterrel ""benyomta"" az alatta levő, viszkózusabb földköpenybe. A jégtakaró mintegy 10 000 éve történt elolvadása, és így a terhelés megszűnte óta a terület folyamatosan emelkedik, ma is több centiméter/év sebességgel - de még nem érte el az eredeti magasságát, így a völgyrendszer egy része máig is a tenger szintje alatt van. A képet március 28-én, pénteken készítette a TERRA műholdon levő MODIS-rendszer. Az ELTE műholdvevő állomásán vett felvételt valós színben mutattuk be. Timár Gábor - Kern Anikó (ELTE)","[""Kern Anikó"",""Timár Gábor"",""Bergen"",""műholdfelvétel"",""Északi-tenger"",""Norvégia"",""Eötvös Loránd Tudományegyetem""]",2
1025,2740,https://www.origo.hu/gazdasag/20190506-a-boeing-mar-a-balesetek-elott-egy-evvel-tudott-a-737-max-tipusu-gepek-hibajarol.html,gazdasag,www.origo.hu,Origo,2019.05.06. 10:45,A Boeing már a balesetek előtt tudott a 737 MAX gépek hibájáról,"A Boeing vezetése már a tavaly őszi indonéz repülőgép-katasztrófa előtt egy évvel tudott a 737 MAX repülőgépek típushibáiról, de hallgatott róluk – írta a The Wall Street Journal című lap vasárnap esti internetes kiadásában.","A lap értesülései szerint a gyár vezetői már az első modellek gyártása után észlelték a problémákat, de nem jelezték a szövetségi légügyi hatóságnak (FAA). Az indonéziai Lion Air légitársaság gépének tavaly októberi katasztrófája után is csak néhány légitársasággal és néhány pilótával osztották meg az információkat, de akkor is csak részlegesen – állította a The Wall Street Journal. A gyár illetékes tisztségviselői csak öt nappal később, az etióp légitársaság gépének Addisz-Abeba mellett történt lezuhanása után kezdtek beszélni a biztonsági hibákról, de a nyilvánosság előtt még akkor sem fedték fel, hogy a háttérben szoftverhibáról van szó. Újabb hat hétig kellett várni, mire ez nyilvánosságra került. A lap az FAA szóvivőjére hivatkozva azt közölte: minderről a légügyi hatóság vezetőjének sem volt tudomása. A lap kiemelte: a hibák észlelése és nyilvánosságra hozatala közötti idő hosszúsága most először kerül nyilvánosságra. A The Wall Street Journal úgy tudja: mind az FAA, mind a chicagói repülőgépgyár vezető munkatársai egyre növekvő aggodalommal vetik fel, hogy vajon mennyire átláthatóan működik a Boeing, milyen mértékben hallgatta el szándékosan a pilótafülkében észlelt biztonsági hibákat. Közben bűnügyi vizsgálat is kezdődött annak feltárására, hogy a Boeing félrevezette-e, és ha igen, szándékosan vezette-e félre a beruházókat és az ügyfeleket.  A nyomozás keretében a múlt héten a vizsgálatok már arra is kiterjedtek, hogy hogyan kaphattak repülési engedélyt a vitatott típusú gépek, és mi volt ebben a szerepük a Boeing vezetőinek.  Vasárnap a Boeing vezetői közleményben jelentették be, hogy mérnökeik 2017-ben azonosították, hogy a pilótafülke riasztóberendezése nem működik, mégpedig szoftverhiba miatt.  A cég menedzserei és mérnökei akkor belső vizsgálatot rendeltek el, de arra a megállapításra jutottak, hogy ez a hiba nem veszélyezteti a repülésbiztonságot. A vállalati közlemény szerint erről a belső vizsgálatról a felső szintű menedzsmentnek nem volt tudomása.  Csak 2018. október 29-e, az indonéz Lion Air lezuhanása után szereztek róla tudomást – állította a kommüniké. A belső vizsgálat következtetéseit a vállalat menedzserei az FAA középszintű vezetőivel ugyan megosztották, de az FAA szóvivője szerint a helyzet elemzése után ők is arra a következtetésre jutottak, hogy nincs szükség azonnali cselekvésre. A Boeing részvényeseinek április 29-i tanácskozásán Dennis Muilenburg, a vállalat elnök-vezérigazgatója – akit egyébként a részvényesek megerősítettek a tisztségében – azt mondta, hogy a cég a repülésbiztonság erősítésére összpontosít, és a 737 MAX típusú gépeken abszolút működőképes riasztórendszerek állnak majd rendelkezésre.","[""repülőgép"",""Boeing 737 MAX"",""Boeing""]",0
582,10830,https://www.origo.hu/tudomany/20030120hogyan.html,tudomany,www.origo.hu,[origo],,Hogyan tanultak meg a dínók repülni?,"A dinoszauruszok repülése, illetve a madarakhoz fűződő rokonságuk régóta vitatott kérdés. Az eddigi két elmélet mellett most felbukkant egy harmadik.","Egy amerikai kutató szerint a repülés a két lábon járó dinoszauruszoknál alakult ki, amelyek a tollal borított mellső végtagjaikkal csapkodtak, miközben futottak felfelé a meredek lejtőkön. A Science magazinban megjelent tanulmány szerint ezek a mellső végtagok végül igazi szárnyakká alakultak. A vizsgálat a ma élő röpképtelen madarak szokásainak tanulmányozásán alapul, amelyek csapkodnak a szárnyaikkal, miközben rohannak felfelé a dombokon a ragadozók elől menekülve. Kiderült, hogy ennek a csapkodó mozgásnak a fizikai paraméterei teljesen különböznek attól, amikor a madarak a levegőben csapkodnak a szárnyaikkal repülés közben. Ez a mozgás révén a madár hatékonyabban tudja ellökni a lábait a talajról, ami így elősegíti azok összehúzódását. Az amerikai professzor többek között a foglyot, a pulykát, a fürjet és a nyírfajdot tanulmámyozta, amint azok futottak fel a lejtőn, és megmérte a sebességüket a hátukra szerelt berendezéssel. Kiderült, hogy még a pelyhes tolltakaróval borított kismadarak is gyorsabban feljutottak a lejtőn, mint azok a felnőtt madarak, amelyeknek levágták, vagy kitépkedték a szárnytollaikat.  A madarakra szerelt mini kamerák szerint az állatok tudják változtatni a szárnyak pozícióját a lejtő meredekségének megfelelően. Ezeknek a szárnymozgásoknak a módosításával a madarak (vagy azok feltételezett ősei, a dinoszauruszok) képesek lehettek felemelkedni a levegőbe. Az ősmaradványok tanúsága szerint néhány dinoszaurusznak tollal borított mellső végtagja volt ugyan, de ezek mégsem tudtak repülni. Kiderült, hogy ezek az előszárnyak (a mai madarak szárnyainak az előfutárai) úgy működtek, mint a spoiler a versenyautóknál: elősegítették, hogy az állat biztosan álljon a lábán, még akkor is, amikor csaknem függőleges sziklafalon kapaszkodott felfelé. Az új elmélet azonban minden bizonnyal nemcsak néhány ősállat, hanem néhány paleontológus tollait is felborzolja. Eddig ugyanis két nagy tábor állt egymással szemben. Az egyik elképzelés szerint a szárazföldön élő állatok, a Theropodák növesztettek tollakat, ami elősegítette a gyorsabb futásukat, majd végül a levegőbe emelkedésüket. A másik iskola szerint a repülés a fán lakó, kis termetű húsevő dinoszauruszoknál alakult ki, miközben egyik ágról a másikra ugráltak a lombkoronában. Ennek a két, eddig békésen vitatkozó csoportnak jelent új konkurenciát a most publikált harmadik lehetőség. Dulai Alfréd","[""repülés"",""dinoszaurusz""]",2
599,57,https://www.origo.hu/gazdasag/hirek/hazaihirek/20051116unios.html,gazdasag,www.origo.hu,MTI,2005.11.16. 14:23,Uniós feketelista készül a légitársaságokról,"Az Európa Parlament szerdán megszavazta a kezdeményezést, hogy az unió egészére vonatkozó feketelistát állítsanak össze a nemzetközi normáknak nem megfelelő légitársaságokról. Az idei év több száz halottat követelő légikatasztrófái késztették arra az EU-t, hogy a nem biztonságosnak tekintett légitársaságokat az unió egész területéről kitiltsák.","Az egységes feketelista lehetőset teremt arra, hogy a nem biztonságosnak tekintett légitársaságokat az unió egész területéről kitiltsák. Jelenleg az EU-tagállamok valamelyikéből kitiltott légitársaság még működhet egy másik tagországban. Az EU-tagországai várhatóan december 5-én hagyják jóvá a feketelistát, amely a jövő év elején léphet életbe. A parlament egy nappal azután szavazott, hogy az Európai Bizottság javasolta, hogy kapjon az EU légiforgalmi biztonsági ügynöksége kiterjedtebb jogkört az európai kontinensen üzemelő uniós, illetve unión kívüli légitársaságok működési szabályainak rögzítésében. Az ügynökség a jövőben szabályozni fogja a repülőgépek ellenőrzését, a repülések előtti előkészületeket, a rendkívüli helyzetekre vonatkozó terveket, a pilóták működési engedélyét mind a 25 EU-tagországban. A kölni székhelyű ügynökség felülvizsgálja az Európában üzemelő, de nem európai légitársaságok biztonsági ellenőrzését is. A bizottság javasolta, hogy a hiányos biztonságú légitársaságok tagországonkénti listáját egységesítsék EU-szintű listává. A parlamenti törvényhozók arra kérték fel a bizottságot, hogy dolgozza ki az egységes ellenőrzési kritériumokat, amelyek alapján a tagországok eldönthetik, mely légitársaságok kerüljenek fel az EU tiltólistára. A képviselők azt is felvetették, hogy a repülőjegyek árusítóinak fel kell hívnia az utasok figyelmét a feketelistára az árusítóhelyeken, illetve web-oldalaikon is. Az új szabályok értelmében az utasoknak jogában áll kártérítésre, ha egy feketelistán szereplő gépen utaztatták őket, illetve, ha a jegy megvásárlása után egy feketelistán szereplő légitársaságra cserélték ki a helyüket.","[""Európa Parlament"",""feketelista"",""légi közlekedés"",""Európai Unió"",""EU Bizottság""]",0
1121,3391,https://aktiv.origo.hu/gazdasag/20150305-ennyi-panaszt-meg-soha-nem-kaptam-a-tescosoktol.html,gazdasag,aktiv.origo.hu,Koncsek Rita,2015.03.06. 14:44,Ennyit még nem panaszkodtak a tescósok,"Panaszkodnak a Tesco dolgozói a szakszervezetnél. Főleg a vasárnapi boltzár miatti munkaidő-átszervezések verik ki az alkalmazottaknál a biztosítékot. A Tesco szerint azonban ahhoz, hogy hétfő reggel a vásárlókat teli polcok várják, vasárnap este fel kell tölteni azokat.","Ennyi panaszt még soha nem kaptam a tescósoktól, mondta az Origónak Bubenkó Csaba, a Kereskedelmi Dolgozók Független Szakszervezetének elnöke. Ha a munkavállalók részéről a sztrájk lehetősége megfogalmazódik, akkor kell felmérni, hogy erre mennyire van igény, és mekkora a támogatottsága – tette hozzá az érdekképviselet vezetője. A szakszervezeti vezető példaként említette, hogy ha egy áruház dolgozóinak 30-40 százaléka csatlakozik a sztrájkhoz, akkor az ellehetetlenítheti az üzlet működését. A  Tesco  a szakszervezettől semmilyen hivatalos értesítést nem kapott egy esetleges sztrájk megszervezéséről – közölte az áruházlánc az Origóval. Az új munkatörvénykönyve lehetőséget ad arra, hogy a munkaidő kezdete és vége ne ugyanarra a naptári napra essen, vagyis vasárnap este is be lehet rendelni a Tesco dolgozóit. Bubenkó Csaba a dolgozók vasárnap 21 órára történő berendelésével kapcsolatban azt mondta: Salgótarján és Ózd környékén nem tudnak bejutni a munkahelyükre az alkalmazottak. A térségben a közlekedés egyébként is nehézkes, pláne vasárnap este 21 órakor. Ha nincs olyan segítő, aki autóval be tudná vinni a munkavállalót, akkor ellehetetlenül, és fel fog mondani – tette hozzá Bubenkó Csaba. A Tesco az Origóval azt közölte, minden esetben igyekeznek az adott kolléga közlekedési lehetőségeit és egyéni igényeit is figyelembe venni a beosztások elkészítésekor. Az áruházlánc a Nemzetgazdasági Minisztérium korábbi állásfoglalására hivatkozva azt írta, minden olyan tevékenység végezhető vasárnap, ami ahhoz szükséges, hogy az üzlet a nyitvatartási időben működni tudjon, és a vásárlókat megfelelően ki tudja szolgálni. Vagyis árufeltöltésre be lehet hívni a kollégákat már vasárnap este is, és a pékeknek is be kell menni, hogy friss kenyér legyen hétfő reggel a polcokon. A vasárnapi műszakpótlékkal kapcsolatban Bubenkó Csaba hiányolja, hogy még nincs elfogadott jogszabály. Az Országgyűlés március 15-e előtt nem foglalkozik a vasárnapi bérpótlék bevezetésével. A vasárnapra bevezetendő dupla bér ügyében csak később, talán április elejére születhet jogszabály. A dolgozók nem tudják, hogy milyen pótlékot kaphatnak, ha március 15-e után vasárnap este beosztják őket árut feltölteni – tette hozzá a szakszervezeti vezető. Jelenleg a vasárnapi pótlék a munkabér 50 százaléka. Sáling József, a Kereskedelmi Alkalmazottak Szakszervezetének elnöke úgy tudja, a  vasárnapi zárva tartásról  az Nemzetgazdasági Minisztérium és az Igazságügyi Minisztérium közösen dolgoznak ki egy végleges szöveget, és majd egy egyéni képviselői indítványként fogják beadni, hogy legalább ""szakmailag rendben legyen."" Sáling József szerint a boltok egyelőre nem küldenek el újabb embereket a vasárnapi boltzár miatt, mert kíváncsiak arra, hogyan alakul a forgalom a többi napokon. A szakszervezeti vezető szerint a vasárnapi pótlék már most túlszabályozott, és ezt most tovább bonyolítják. Másik, régóta húzódó problémát is felvetett Bubenkó Csaba. A Tesco-áruházak nyitva tartásával kapcsolatban sok dolgozó sérelmezi, hogy hiába zár be egy áruház este tízkor, az utolsó vásárló 22 óra 30 percnél hamarabb nem hagyja el a boltot. A dolgozók munkaideje 22.30-kor lejár, de csak 1 órával később tudnak hazaindulni. Bubenkó hozzátette, a kasszában ülőknek 22.30 után kell elszámolniuk a pénzzel, a húspultban álló eladó pedig ez után kezdi a hűtőkamrába visszahordani a karajt vagy a csirkecombot. A dolgozók 11-ig, vagy fél 12-ig szinte biztosan nem tudnak hazaindulni. A brit kereskedelmi üzletlánc gyenge eredményei miatt több üzletét átszervezi, egyebek között Nagy-Britanniában, Magyarországon, Csehországban is. Szlovákiában és Lengyelországban is boltokat zár be. Nem akarnak veszteségesen működni, ezért inkább átszervezésbe kezdett a Tesco Magyarországon is. Az áruházlánc február végén  csoportos létszámleépítést jelentett be . A cégen belül 150 embernek más beosztásban ajánlanak munkát, viszont 44 dolgozó állása áprilistól biztosan megszűnik. Bubenkó Csaba az esetleges Tesco-boltbezárásokkal kapcsolatban azt mondta, egyfajta tendencia figyelhető meg Európában. Lengyelországban például hat üzletét tervezi bezárni az áruházlánc. Februárban már négy lengyel városban, Kudowa-Zdrójban, Legionowóban, Bydgoszczban és Ostrowiec Swiętokrzyskiben szintén boltokat zárt be a Tesco – írta a Rzeczpospolita lengyel napilap.","[""Sáling József"",""Bubenkó Csaba"",""vasárnapi boltzár"",""Tesco"",""Kereskedelmi Alkalmazottak Szakszervezete"",""Tesco Global Áruházak Rt."",""Kereskedelmi Dolgozók Független Szakszervezete""]",0
220,8752,https://magyarnemzet.hu/sport/szobrot-kapott-koszovo-elso-olimpiai-bajnoka-7833026/,sport,magyarnemzet.hu,,2020. február 28. péntek 20:21,Szobrot kapott Koszovó első olimpiai bajnoka,"Szobrot kapott Majlinda Kelmendi, Koszovó első olimpiai bajnoka, aki a 2016-os riói játékokon a női cselgáncsozók 52 kilós kategóriájában diadalmaskodott.","A 28 éves judoka ötkarikás sikerének emléket állító, bronzból készült alkotást pénteken sok száz érdeklődő előtt leplezték le Kelmendi szülővárosában, Pejában. Az ünnepségen jelen volt a sportág nemzetközi szövetségének elnöke, Marius L. Vizer is. Kelmendi, aki kétszeres világ- és kétszeres Európa-bajnok is, beszédében annak a reményének adott hangot, hogy hazájában sok fiatal követi az ő példáját. „Erősen hiszem, a szobor sok koszovói gyereket fog motiválni, hogy olyan sikereket érjenek el ők is az életben, mint én” – jelentette ki az olimpiai aranyérmes, akit hazájában 2017-ben, 2018-ban és 2019-ben is az év sportolójának választottak.","[""első olimpiai bajnoka"",""koszovó"",""Majlinda Kelmendi"",""SZOBOR AVATÁS""]",1
480,7507,https://www.origo.hu/tudomany/20120403-titanic-es-ejszajai-egbolt-venusz-holdsarlo-csillagok-es-csillagkepek-.html,tudomany,www.origo.hu,Kereszturi Ákos,2012.04.03. 8:26,Rossz csillagállás miatt újraforgatták a Titanic egyik jelenetét,"A Titanic 3D egyik jelenetét újraforgatták, miután egy csillagász jelezte a rendezőnek: hibás az égbolt látványa a süllyedő hajó felett.","A Titanic elsüllyedését túlélő utasokra sötét égbolt borul a film vége felé. Neil deGrasse Tyson amerikai csillagász arra hívta fel a rendező, James Cameron figyelmét, hogy az égitestek ilyen formában nem mutatkozhattak az égen. A szakember e-mailje nyomán James Cameron újraforgatta a Titanic 3D egyik részét. A szakmai tanács és további konzultációk nyomán kialakították a megfelelő csillagos hátteret, és a hajó elsüllyedésének éjszakai jelenetét ennek megfelelően változtatták meg. A héten világszerte a mozikba kerülő háromdimenziós filmváltozat már a javított égboltot mutatja. Ez volt az egyetlen nagyobb technikai változtatás, amelyet az eredeti Titanic produkción végrehajtottak. A Titanic közel száz éve, 1912. április 15-én hajnalban süllyedt el. A Hold ekkor az újholdfázis közelében volt, ezért keskeny sarlóként láthatták a keleti látóhatár felett a túlélők a hajnali órákban. A filmben ennél a jelenetnél korábban a Vénusz is társult a Holdhoz - talán a látvány kedvéért -, azonban a javított változatban a bolygó már nem szerepel. Az elsüllyedés előtt este viszont látványos volt az égbolt a naplemente után: nyugaton a Vénusz ragyogott alacsonyan a látóhatár felett, -3,3 magnitúdós fényességgel. Nem messze tőle +0,4 magnitúdós Szaturnusz látszott, magasabban pedig a +1,6 magnitúdós Marsot is azonosítani lehetett. A három bolygó közel egy vonalba rendeződött az égen, kirajzolva az égi ekliptikát, a Naprendszernek a fősíkját. Az égbolt a beszámolók alapján kifejezetten tiszta, csillagokkal telehintett, a tenger pedig nyugodt volt a tragédia előestéjén. A Titanic katasztrófájának centenáriumára készülve a National Geographic  soha nem látott fotókat  jelentetett meg a víz alatt fekvő roncsról.","[""film"",""Titanic"",""égbolt""]",2
84,3641,https://magyarnemzet.hu/sport/fiatalon-is-jok-es-ez-meg-csak-a-kezdet-7146119/,sport,magyarnemzet.hu,Szilágyi László,2019. július 24. szerda 12:42,"Fiatalon is jók, és ez még csak a kezdet","Ha minden csapatsportágban olyan gazdag aranytartalékot tudnánk felhalmozni, mint a női kézilabda utánpótlásában, akkor hosszú évekre kalkulálhatnánk érmeket a különböző világversenyekről. Tavaly a junior-vb-t, az elmúlt hétvégén pedig a junior Európa-bajnokságot nyerte meg a magyar női kézilabda-válogatott. Az okok között kutakodva több szempont is felvetődött.","Nehéz nem észrevenni, hogy a taotámogatás bevezetése óta több mint ötszörösére emelkedett az igazolt kézilabdázók száma az országban, 2010-ben 15 ezren, ma már több mint nyolcvanezren kézilabdáznak az országban, így értelemszerűen nagyobb merítésből választhatnak a szakemberek. Persze ez önmagában nem garancia a sikerre, a helyzet jóval összetettebb. A kézilabda-szövetség női szakágért felelős alelnöke, a korábbi Bajnokok Ligája-győztes kapus, Pálinger Katalin szerint kulcskérdés, hogy a fiatal, már junior korban is számításba vett magyar játékosok rendszeresen szerepelnek az NB I-es felnőttcsapatokban. A tavalyi és az idei győztes gárda tagja, Kácsor Gréta és az Eb legjobb védőjének választott Kuczora Csenge meghatározó tagja a Vác együttesének. „Nem mindegy, hogy a fiatalok tízgólos vezetés után állnak be csereként egy már agyonnyert mérkőzésen, vagy szoros meccseket játszhatnak rendszeresen” – indokolt Pálinger. Golovin Vlagyimir junior Eb-győztes gárdájából Tóth Nikolett már bemutatkozott a Ferencváros színeiben, ahogy Bánfai Kíra is. A Fradi egyébként is előszeretettel alkalmazza a fiatalokat, többek között a tavalyi vb-t nyert válogatott meghatározó tagját Háfra ­Noémit (aki tavaly győztes gólt lőtt a németek ellen a felnőtt Eb-középdöntőben) és Klujber Katrint. A sor folytatható, minőségi alapanyagból jól állunk. „Nincs eredménykényszer, ha csak az elődöntőben jutottak volna a lányok, azt is elfogadtuk volna. A hosszú távú cél a legfontosabb: minél több játékost adni a felnőttválogatottnak. Ebből a szempontból nyugodt vagyok. Kim Rasmussen szövetségi kapitány bátran épít a fiatalokra, és a jelenlegi felnőttkerettagok nem dőlhetnek hátra, mert sorban állnak mögöttük a náluk is fiatalabb tehetségek” – mondta a szakmai alelnök. Megjósolhatatlan, mi lesz a mai fia­talokból, Pálinger a fizikai és a mentális felkészítésben lát előrelépési lehetőséget. A mostani sikereket az egységes szakfelügyeleti rendszer kiépítésére vezeti vissza. Jelenleg területi alapon szakemberek felügyelik a munkát, az edzők elektronikus naplót vezetnek, a leghatékonyabb tesztek, felmérések bevezetése és a szakszerű kiválasztás is lendített a képzési hatékonyságon. „A mostani felnőttválogatott azért is lehet sikeres, mert több fiatal korosztály is képviselteti magát a keretben. Alacsony az átlagéletkor, én bízom benne, hogy a 2024-es olimpián érmes csapatunk lehet, a juniorként sikeres fiatalok akkorra fognak beérni, és szép eredményt érhetnek el” – fogalmazott Pálinger Katalin.","[""Golovin Vlagyimir"",""junior Eb"",""női kézilabda""]",1
1972,8590,https://www.origo.hu/gazdasag/20191115-egy-startup-10-ezer-dollart-ad-azoknak-akik-onkent-elkoltoznek-a-volgybol.html,gazdasag,www.origo.hu,Origo,2019.11.18. 12:11,"Már fizetnek a Szilícium-völgyben, ha valaki nem ott bérel lakást","A San Joséban székelő MainStreet startupot három korábbi Google alkalmazott alapította azzal a céllal, hogy enyhítsék a Szilícium-völgyben kialakult lakhatási válságot. Ennek megoldására pedig pénzt ajánlanak azoknak, akik hajlandóak elköltözni a térségből – írja a  Business Insider .","""A Szilícium-völgy rendkívül drága lett a családok számára, itt milliárdosokkal kell versenyezni"" – nyilatkozta Douglas Ludlow a cég egyik társalapítója. A lakhatási költségek a Szilícium-völgyben – amelynek legnagyobb városa San José – a legmagasabb az országban.  Az emberek átlagosan 2.300 dollárt (700 ezer forint) költenek havonta lakhatásra, míg San Fransiscóban ez az összeg 2 ezer dollár (600 ezer forint). Olyan versenyképes fizetés az alkalmazottaknak, amiből kényelmesen megélhetnek, már gondot okoz a kisebb vállalatoknak. A MainStreet vállalati koncepciója az, hogy segíti a kis- és középvállalkozásokat a helyi tehetségek megfizetésében. A cégek felkérhetik a startupot toborzásra és munkavállalók kölcsönzésére. A leszerződtetett alkalmazottaknak a cég egy egyszeri, 10 ezer dolláros (3 millió forint) támogatást kínál, amennyiben a völgyön kívül keresnek maguknak otthont. A cég tervei szerint több irodát nyitnak az ország különböző pontjain a munkavállalóik számára – az első iroda jövő év elején nyílik meg Sacramentóban. A városba tavaly 27 ezren költöztek át a Szilícium-völgyből, míg 2017-ben 24 ezren. Ugyanakkor a 10 ezer dolláros támogatást, a költözéstől számított egy évvel később fizeti ki a cég. A MainStreet a programot idén decemberben indítja el, és első körben azt mérik fel, hogy hány technológiai területen dolgozót érdekel a lehetőség. Korábban több cég is próbálkozott ezzel a módszerrel, de nem jártak sikerrel. 2017 márciusában a Zapier techcég szintén 10 ezer dollárt ajánlott fel azoknak az alkalmazottainak, akik hajlandóak lettek volna távolabbra költözni, de  a vezérigazgató elmondása alapján júniusig senki sem jelentkezett, hogy élne a lehetőséggel. Tavaly az oklahomai Tulsa városa 10 ezer dollárt és további kedvezményeket ajánlottak azoknak, akik egy évig a várost választják otthonuknak. A programra közel 10 ezren jelentkeztek, de csupán száz embert választottak ki rá.","[""Szilícium-völgy"",""startup"",""tech cégek"",""lakhatási válság""]",0
2045,9128,https://magyarnemzet.hu/gazdasag/piacrazziakat-tartanak-cigarettacsempeszek-ellen-6740894/,gazdasag,magyarnemzet.hu,Jakubász Tamás,2019. április 16. kedd 05:45,Piacrazziákat tartanak cigarettacsempészek ellen,"A határátkelők és a zöldhatár ellenőrzése mellett tömegével végeztek tavaly vizsgálatokat a piacokon és az ország útjain az adóhivatal emberei egyebek mellett azért, hogy nyomára bukkanjanak az illegális dohányszállítmányoknak. Az erőfeszítéseknek meg is volt az eredménye, a hatóság munkatársai több mint 2,2 milliárd forint értékű illegális árut vontak ki a feketepiac­ról. Mint megtudtuk, piacrazziából és országúti ellenőrzésekből ebben az évben sem lesz hiány.","Nem volt eseménytelen éve a tavalyi a cigarettacsempészet és az illegális dohánykereskedelem megakadályozásával megbízott pénzügyőröknek, pénzügyi nyomozóknak. Lapunk a Nemzeti Adó- és Vámhivataltól (NAV) megtudta: a szervezet emberei a múlt évben több mint 41 millió szál cigarettát vontak ki a feketepiacról, a mennyiség nagyjából 1,9 milliárd forintot ért. Emellett 13,3 tonna finomra vágott és egyéb fogyasztási dohányt is lefoglaltak a hivatal munkatársai, ez a tétel sem tekinthető csekélynek a maga 360 millió forintos értékével. Tavaly cigarettából négymillió szállal több, fogyasztási dohányból viszont négy tonnával kevesebb akadt fenn a hatósági hálón 2017-hez viszonyítva. Hogyan érkezik manapság az illegális dohányáru az országba? – tettük fel a kérdést az adóhivatal szóvivőjének. Kis Péter András válaszul kifejtette: a csempészek a magyar–ukrán és a magyar–szerb határszakaszon is rendszeresen próbálkoznak. Az ukrán határnál az átkelőhelyeken szigorított vámellenőrzést tart a NAV, emiatt a csempészek már több éve inkább a határvonal menti erdős, mezős területek felé vették az irányt jogsértő árujukkal. A zöldhatáron nagyobb mennyiségeket próbálnak meg behozni a csempészek, de kisebb tételek a határátkelőn is előfordulnak. – A szigorított ellenőrzések dacára is rendszeres, hogy egyesek az átkelőt választják. Akadnak, akik a kocsi gyári üregeit tömik meg csempészáruval, mások külön erre a célra alakítanak ki rekeszeket a járműben, megint mások a testükre, a ruhájuk alá erősítik a füstölnivalót, vagy a csomagokban rejtik el azt – sorolta a szóvivő. – A szerb szakaszon – folytatta Kis Péter András – a Nyugat-Európában dolgozó, s ingázó vendégmunkások nagy száma miatt igen jelentős a forgalom, ezért e térség határátkelőin gyakrabban fordulnak elő csempészügyek. Igaz, itt általában kis mennyiség behozatalával próbálkoznak, ezeket a tételeket pedig rendszerint az autók zugaiba vagy a csomagok közé rejtik el. – A teherautókban ritkán helyeznek el csempészcigarettát, a NAV ugyanis röntgensugaras rakományátvilágító berendezéseket használ, s ezek a műszerek nagy pontossággal mutatják ki a raktérben elrejtett árut – jegyezte meg Kis Péter András. A szóvivő végezetül arról beszélt, hogy a mögöttünk hagyott esztendőben több mint ötezer alkalommal vizsgálódott a hatóság a hazai piacokon, a közúti ellenőrzések száma pedig meghaladta a 116 ezret. – Ezekben az akciók­ban csempészcigarettát is keresünk – mondta Kis Péter András, hozzátéve, hogy az utakon és a piacokon idén nagy erőkkel jelenik meg a szervezet. A cigaretta feketepiacának mérséklése ugyanis a korábbi évekhez hasonlóan idén is az egyik kiemelt hatósági feladat.","[""cigaretta"",""csempészet"",""fogyasztási dohány"",""NAV""]",0
109,4643,https://magyarnemzet.hu/sport/fehervar-berek-hoki-8221221/,sport,magyarnemzet.hu,Magyar Nemzet,2020. június 9. kedd 18:59,Egyre nehezebb féken tartani a béreket a Fehérvár hokisainál,"Szó sincs arról, hogy az észak-amerikai légiósok helyett az olcsóbb utat jelentené magyar válogatott játékosokra támaszkodni a Hydro Fehérvár AV19-nél, amelynél az Alba Aréna felépülése is egy új korszak kezdetét jelentheti. A klub szakmai és anyagi hátteréről Gál Péter Pál elnök és Debreceni Gábor gazdasági vezető nyilatkozott a Világgazdaságnak.","– Gazdasági okokra hivatkozva nem indul az osztrák jégkorongligában a Znojmo, így kilenc év után cseh csapat nélkül marad a sorozat. A Hydro Fehérvár AV19-et egy pillanatig sem fenyegette a visszalépés? 
 Gál Péter Pál:  Vészjósló, ha egy rivális nem vállalja a versenyeztetést, de lekopogom, sem a székesfehérvári önkormányzattól, sem más támogatóktól nem kaptunk olyan jelzéseket, hogy ne számíthatnánk rájuk a jövőben. Az utóbbi hónapokban azonban tudatosan a háttérben maradtunk, hiszen az emberek egészsége és a járvány okozta gazdasági károk enyhítése előbbre való. De most, hogy az élet kezd visszatérni a rendes kerékvágásba, júniusban-júliusban a Maradj mellettünk! kampány keretében felkeressük az eddigi – és remélhetőleg ez utáni – szponzorokat, hogy álljanak ki a fehérvári jégkorong mellett. A névadó főszponzorral kötött hároméves megállapodásból eddig egy esztendő telt el, az együttműködés töretlen folytatásában bízunk. Debreceni Gábor:  A Znojmónál valószínűleg nem pusztán járványhatásról van szó. A cseh hokikultúra más, az egyesület azután ment át Ausztriába, hogy összeveszett a cseh szövetséggel, benne volt a pakliban a hazatérés. Csatlakozik viszont a ligához a Bratislava Capitals, emellett napirenden van az Olimpija Ljubljana újbóli felvétele is. Szerencsések vagyunk, hogy a vírus előtt lejátszotta az összes szezonbeli mérkőzését az EBEL-csapatunk és a Fehérvári Titánok is, a 2020–2021-es kiírás szempontjából pedig kedvező, hogy a hírek szerint szeptember közepe helyett csak október elején lesz a rajt. Ehhez lehet igazítani az új szerződések életbelépésének a dátumát, illetve addigra remélhetőleg nem lesz akadálya, hogy szurkolók előtt dobhassák be a korongot. Mindez nem mellékes, hiszen van 1600-1800 bérletesünk, velük stabilan hozzuk a 3000 körüli nézőszámot. E téren minden csapatsportot beleértve a top öt hazai klub közé tartozunk, ráadásul a költségvetésünk mintegy tíz százalékát adja a jegyek és a bérletek értékesítése. – Mennyi pénzből gazdálkodhatnak, és az hogyan tevődik össze? Úgy rémlik, hogy az EBEL-hez való 2007-es csatlakozáskor egymillió eurós keret volt egy évre. 
 D. G.:  Az elmúlt szezonra értük el az 1,2 milliárd forintot, ezt szeretnénk szinten tartani vagy egy kicsit növelni. A tízszázaléknyi jegybevétel mellett húsz százalék a tao-forrás, 25 százalék az önkormányzati rész, ami kétfelé van osztva, az egyik kalap a csapat támogatására van, a másik a létesítmény fenntartására. A fennmaradó részt kell a szponzorok révén biztosítanunk. – Számos futballklubnál jelentős bevételi forrás a közvetítési jogdíj is. 
 D. G.:  Sok szempontból más a labdarúgás és a jégkorong megítélése. Van, ahol a költségvetés meghatározó lába a tévé, ami nekünk nulla forintot hoz, örülünk, ha képernyőre kerülünk. Csak remélni tudjuk, hogy idővel e téren is lesz előrelépés. A teljes interjú a  Világgazdaságban  olvasható.","[""Fehérvár AV19"",""HOCKEY"",""jégkorong""]",1
787,1216,https://www.origo.hu/gazdasag/hirek/hazaihirek/20051126gyurcsany.html,gazdasag,www.origo.hu,MTI,2005.11.26. 21:17,Gyurcsány szerint nem nőnek a gázárak januárban,"Januárban nem növekednek a lakossági gázárak. Erről szombaton számolt be Gyurcsány Ferenc. A miniszterelnök emellett bejelentette: meghvizsgálják, hogyan lehetne Magyarország Európa egyik legerősebb bio-üzemanyag előállítója és szállítója. A Fidesz szerint a kormány ismét mellébeszél, és a gázár-kompenzáció figyelmen kívül hagyja a szociális szempontokat.","A kormány január 31-ig előterjesztést készít arról, hogy milyen módon lehet Magyarország Európa egyik legerősebb bio-üzemanyag előállítója és szállítója - jelentette be Gyurcsány Ferenc miniszterelnök azt követően, hogy szombaton az Országházban megbeszélést folytatott a MOL Rt. vezetőivel.  ""Az a célunk, hogy a magyar mezőgazdaságban szükséges szerkezetváltási program egyik fő elemeként, Magyarország a bio-üzemanyag előállításához szükséges növények termesztésének egyik legfontosabb európai színhelye legyen és erre a növénytermesztésre egy nagyon modern, egy ipari technológiát alkalmazó vállalatlánc épüljön fel"" - mondta a kormányfő. Gyurcsány Ferenc közölte azt is: megállapodtak arról, hogy január elsejétől nem növekednek a lakossági gázárak. Ez - mint mondta - azt jelenti, hogy a gázár a jövedelmekhez képest és valóságos reálértékét tekintve, csökkenni fog január elsejétől. A miniszterelnök szerint míg 2000-ben egy liter üzemanyagért átlagosan 40 percet kellett dolgozni Magyarországon, idén ez már csak 25 perc.  A magyar kormánynak továbbra is az az álláspontja, hogy a lakossági gázárak területén fenntartja és hosszabb távon is érvényesíti azt a kompenzációs rendszert, amelynek következtében a magyar lakosság lényegesen kevesebb gázárat fizet, mint a megvásárolt gáz importára - mondta a miniszterelnök. Gyurcsány Ferenc közölte, a bio-üzemanyag előállításával kapcsolatban abban állapodtak meg Hernádi Zsolttal, a Mol Rt. elnök-vezérigazgatójával, hogy az előterjesztés elkészítésében közreműködnek, hiszen a bio-üzemanyagok aránya az új uniós szabályozás szerint ""meg fogja közelíteni az 5 százalékot az összes üzemanyagban"".  Hernádi Zsolt a sajtótájékoztató után az MTI-nek azt nyilatkozta: az unió bevezette, hogy 2007-től 4,2 százalékra kell emelni a biokomponensek tartalmát az üzemanyagokban. Szerinte Magyarország földrajzi, éghajlati adottságai olyan program elindítását teszik lehetővé, amellyel nemcsak a Magyarországon szükséges mennyiség előállítása valósulhat meg, de Magyarország bio-üzemanyag nagyhatalommá válhat Európában. Mint mondta, a Mol - amely majd bekeveri finomítóiban az üzemanyagok egy részét és az egyik legnagyobb vásárlója is lesz a bioüzemanyagoknak - segítséget kíván nyújtani a program elkészítésében, a szabványok tekintetében és a technológia kiválasztásában. A Fidesz szerint mellébeszél a kormány A Fidesz szerint a Medgyessy-Gyurcsány-kormány ismét mellébeszél, hiszen a gázárakra vonatkozó ígéretét, ugyanúgy nem tartotta be, ahogy a 619 ígéretének zömét sem. Ezt Lázár Mózes, a Fidesz országgyűlési képviselője közölte szombaton. Az ellenzéki  közlemény szerint Medgyessy Péter, Lendvai Ildikó és Gyurcsány Ferenc többször megígérte, hogy nem lesz gázáremelés. ""A luxusbaloldal kormánya 2002 óta mégis, közel 67 százalékkal növelte a lakossági és 117 százalékkal az intézményi gáz árát"" - közölte. A politikus szerint a gázár-kompenzáció figyelmen kívül hagyja a szociális szempontokat, ahogy egy átlagos magyar család reális gázfogyasztásáról sem vesz tudomást és ezért a nagycsaládosok helyzetén sem segít.   ""Ha Gyurcsány Ferenc valóban szívén viselné a lakossági energiaárak mértékét, akkor támogatta volna a Fidesz által javasolt Nemzeti Garanciatörvényt, amely biztosította volna, hogy az energiaárak ne emelkedjenek az éves átlagos infláció felett, másrészt haladéktalanul lépéseket tett volna a villamos-energiával kapcsolatos luxusprofit letörése érdekében"" - vélekedik az ellenzéki képviselő. A miniszterelnöknek Lázár Mózes szerint valótlan számai vannak, míg az embereknek valós számlái, és a kettő között - mint írja - óriási a különbség. A fideszes politikus szerint változásra és új gazdaságpolitikára van szükség annak érdekében, hogy az emberek mindennapi életét befolyásoló gáz-, üzemanyag- és villamosenergia-árak kiszámíthatóak és elviselhetőek legyenek.","[""Gyurcsány Ferenc"",""Magyarország"",""Európa"",""gázár"",""szállító"",""előállító"",""Fidesz""]",0
1001,2566,https://www.origo.hu/gazdasag/hirek/vilaggazdasag/20011203borulato.html,gazdasag,www.origo.hu,[origo],2001.12.03. 11:07, Borúlátó európai cégvezetők ,"Novemberben 43,6-ra emelkedett az októberi 42,9-ről a Reuters Beszerzési Menedzser Indexe az eurózónában - közölte a Bloomberg hírügynökség. Az index 50 pont alatti értéke továbbra is recessziós várakozásokat tükröz, de a cégvezetők már derűlátóbbak, mint októberben. Az elmúlt nyolc hónapban az index értéke hónapról- hónapra csökkent.","A három legnagyobb európai gazdaság beszerzési menedzser indexe hasonlóan alakult, mint a valutauniós: a cégvezetők továbbra is csökkenő termelésre számítanak, de már a szeptemberi terrortámadásokat követő októberi mélyponthoz képest derűlátóbban ítélik meg vállalatuk helyzetét. Németországban az októberi 42 után 43,9, Franciaországban 42 után 42,1, Olaszországban pedig 43,3 után 44,5 pontos index-értéket regisztráltak.  Mivel az infláció az euróövezet 12 országában egyre csökken, és lassan eléri az Európai Központi Bank által kívánatosnak tartott 2 százalékos értéket, a kedvezőtlen vállalatvezetői várakozások tovább növelik az újabb európai kamatvágás esélyét.  (Üzleti Negyed) Ajánlat : Európai Központi Bank","[""recesszió"",""index"",""eurózóna"",""Bloomberg"",""Beszerzési Menedzser Index"",""Reuters""]",0
2198,10197,https://www.origo.hu/gazdasag/20190605-ennel-kulonosebb-bankjegy-csere-kenya.html,gazdasag,www.origo.hu,Origo,2019.06.05. 20:01,Ennél különösebb bankjegycserét még nem látott a világ,"Új 1000 schillinges bankjegy bevezetését jelentették be Kenyában, mellyel az a kormányzat célja, hogy visszaszorítsa a kezelhetlen mértékben elharapódzott, a készpénz körüli korrupciós jelenségeket. A bankjegycserére alig néhány hónapot szán a nairobi vezetés, ám ennél is különösebb az, hogy milyen képi megoldással vezetnék be az új címletet. A választott központi grafikával ugyanis a kormány az ország alkotmányával is szembemegy, ám ezt mégis sokan elfogadhatónak tartják - írja a  BBC .","Október 1-ig kell lebonyolítani Kenya legmagasabb értékű címletének, az 1000 schillinges bankjegyek most forgalomban lévő változatainak cseréjét az új bankjegyekre - erről a kenyai elnöki hivatal adott tájékoztatást. A nairobi vezetés azzal indokolta az érvényes fizetőeszköz viszonylag rövid idő alatt megvalósítandó visszavonását, hogy ezzel a lépéssel tudják sikeresen felvenni a harcot a mind nagyobb mértéket öltő pénzmosás és más korrupciós jelenségek ellen. Márpedig erre a most regnáló elnök, Uhuru Kenyatta határozott ígéretet tett, amivel 2013-ban meg is nyerte az akkori választásokat. Sokan azonban elégedetlenek az eddigi eredményekkel, és kifogásolják, hogy a vezető eddig csak tessék-lássék intézkedéseket hozott ezekben a kérdésekben, melyek feltűnően könnyen elkerülhetők a befolyásos kenyaiak részéről. A kenyai vezetés ezért most drasztikus lépésre készül a jelenlegi 1000 schillingesek visszavonásával.  Az ország jegybankjának kormányzója szerint, az 1000 schillinges sajnálatos módon, rendkívül kedvelt az ügyeskedők és a hamisítók körében, jóval Kenya határain túl is használják azt, nem mindig tisztességes módon. Ez a bankjegy - fogalmazott a kormányzó - ""Kelet-Afrikában egyenlő a dollárral."" A bankjegyeket most rohamtempóban vonják vissza, amivel párhuzamosan terítik az új sorozatot. A jegybank tájékoztatása szerint az 5 millió schilling alatti összeg cseréjét a kereskedelmi bankokban is el lehet végezni, az efölötti összegek beváltása az új bankjegyekre viszont a központi bank felé bejelentési kötelezettséggel bír, és előzetes engedélyhez kötött. A jegybank szerint az októberig hátralévő négy hónap elegendő lesz az országos bankjegycserére. Van azonban még egy körülmény, ami az erőltetett tempó mellett, borzolja a kenyaiak kedélyét a bankjegycsere ügyében. Ez pedig az új változaton látható kép, amely Kenya első elnökét, a mostani elnök apját, Jomo Kenyattát ábrázolja, akinek nagy szerepe volt az ország függetlenségének kivívásában, és számos állampolgár körében alakja szinte kultikus népszerűségnek örvend. Ezt a választást azonban sokan aggályosnak tartják, már csak azért is, mert a döntés ellentmond a 2010-es alkotmány egyik rendelkezésének. Ennek értelmében, sem bankjegyeken, sem pénzérméken nem lehet személyeket megjeleníteni grafikai elemként.  A kenyai pénzeknek eszerint elsősorban az ország vadvilágából, vagy például emblematikus épületeiből kellene merítenie motívumait. Egyes ottani aktivisták bíróságon próbálták megváltoztatni a döntést, ez azonban nem sikerült. A kenyai vezetés kitart a bankjegycsere jelenlegi forgatókönyve mellett, azt állítva, sok száz millió schilling van most úgy forgalomban, hogy illegális ügyletekhez, bűnbandák tevékenységéhez köthető. A jegybank még a környező országok bankjait is arra kéri az 1000 schillinges cseréje kapcsán, hogy a jövőben ne fogadják el a bevont mostani változatokat, mivel azokat nem lehet a továbbiakban törvényes fizetőeszköznek tekinteni.  A grafikát érintő vádakkal kapcsolatban pedig megoszlanak a vélemények a polgárok körében. Sok kenyai szerint ebből a kérdésből nem kell problémát csinálni, hiszen a legmagasabb értékű címleten való szereplése a volt elnöknek nem más, mint a tisztelet és a megbecsültség jele irányába.","[""Kenya"",""korrupció"",""bankjegy"",""gazdaság"",""csere"",""pénz"",""schilling"",""demonetizálás""]",0
1903,8143,https://www.origo.hu/gazdasag/hirek/hazaihirek/20050307azszdsz.html,gazdasag,www.origo.hu,MTI,2005.03.07. 8:15,Az SZDSZ nem támogatja a készülő adóreformot,"Az Adóreform Bizottság javaslatai a szabad demokraták számára elfogadhatatlanok, mivel azok bonyolultabbá, áttekinthetetlenebbé teszik az adórendszert - közölte Kuncze Gábor, az SZDSZ elnöke vasárnap.","A pártelnök elmondta: a bizottság által elkészített reformterv úgynevezett nulladik változata kétkulcsos rendszert javasol az eva-nál, ami az SZDSZ szerint arra sarkallná a cégeket, hogy költségeiket ""pumpálják fel"". A terv megvalósítaná ugyan a liberálisok által is szorgalmazott iparűzési adó eltörlését, de azt egy lépésben tenné, ami viszont nem támogatható - tette hozzá. A politikus szerint nem számít érdemi kezdeményezésnek az szja 18 százalékos sávhatárának a jelenlegi 1,5 millió forintról 1,8 millió forintra történő emelése, ebben olyan, radikálisabb változtatás kell, mint amilyen az SZDSZ által javasolt 3 millió forintra történő sávhatár emelés. Emellett a javaslat nem nyúlna hozzá a szociálpolitikai támogatásokhoz sem, amelyet a liberálisok kivennének az adórendszerből - közölte Kuncze Gábor.","[""Kuncze Gábor"",""adó"",""adóreform"",""javaslat"",""SZDSZ"",""Adóreform Bizottság""]",0
1543,6006,https://aktiv.origo.hu/gazdasag/hirek/hazaihirek/20040915ujabb.html,gazdasag,aktiv.origo.hu,[origo],2004.09.15. 14:58,Tovább takarékoskodik a kormány,"Az önkormányzatokkal együtt 5,0-5,3 százalékra emelte az idei államháztartási hiányra vonatkozó prognózisát a kormányzat - közölte Draskovics Tibor pénzügyminiszter. A kormány az államháztartási hiány féken tartása érdekében újabb takarékossági intézkedésekről döntött, amelyek révén 43 milliárd forinttal csökkennek a büdzsé várható kiadásai. Gyurcsány Ferenc elmondta: 2008-ra teljesülnek a maastrichti kritériumok, a növekedési pálya megmarad, a gazdasági stratégia áll. A tájékoztatón elhangzott: Draskovics Tibor marad a pénzügyminiszter.","A tervezetthez képest 140 milliárd forint többletkiadás jelentkezett a magas alapkamat miatt - mondta Draskovics Tibor. 80 milliárd forint többletkiadás származott a támogatott lakáshitelekből, miközben 16 milliárd forinttal kevesebb bevétel keletkezett a személyi jövedelemadóból. Komoly elmaradás az áfabevételeknél tapasztalható, a szaktárca prognózisa szerint az uniós csatlakozás miatt 90 milliárd forinttal kevesebb bevétel származik idén az áfából. Draskovics Tibor elmondta: a különböző járulékokból és adónemekből származó többletbevételekkel együttvéve összesen 160 milliárd forintnyi lenne a többletköltés idén, amelyből 43 milliárd forint megtakarítás képződik azzal, hogy a költségvetési fejezetek a maradványokat nem költhetik el. Így az idén pénzforgalmi szemléletben 110-120 milliárd forinttal romlik az államháztartás idei hiánya - mondta Draskovics Tibor.  2008-ra teljesülnek a maastrichti kritériumok A GDP-növekedés ebben az évben 3,8-3,9 százalék lehet, miközben a PM várakozásai szerint az idei évben az infláció jelentősen mérséklődhet, a folyó fizetési mérleg pedig magasabb hiányt mutathat. A maastrichti kritériumokat 2008-ra teljesíteni kell, és így 2010-ben bevezethetjük az eurót - mondta Gyurcsány Ferenc. Úgy lehet egyszerre stabilitást és lendületet adni a magyar gazdaságnak, hogy nyitottabb, integráltabb kormányzást valósítunk meg, mondta a miniszterelnök-jelölt.  Az Európai Uniónak május közepén benyújtott középtávú magyar gazdasági stratégia, a Felzárkózás gazdasági programja szerint a GDP-arányos államháztartási hiány az idei 4,6 után jövőre 4,1, 2006-ban 3,6, 2007-ben 3,1 2008-ban pedig 2,7 százalékos lesz, míg a reálbérek 2005-06-ban évente 1,5-2, 2007-08-ban pedig 2-3 százalékkal nőnek. A növekedési pálya megmarad, a gazdasági stratégia áll - mondta Gyurcsány Ferenc.","[""Draskovics Tibor"",""Gyurcsány Ferenc"",""Magyarország"",""tőzsde"",""euró"",""devizapiac"",""bank"",""maastrichti kritériumok"",""államháztartási hiány"",""BUX"",""BÉT""]",0
2078,9351,https://www.origo.hu/gazdasag/hirek/20120120-vegtorlesztes-helyett-arfolyamrogzites-a-kozszfera-dolgozoinak.html,gazdasag,www.origo.hu,[origo],2012.01.20. 6:35,Végtörlesztés helyett árfolyamrögzítés a közszféra dolgozóinak,"Nem a végtörlesztésnél nyújtott kétszázalékos kamattámogatással, hanem az árfolyamrögzítés keretein belüli kamatkedvezménnyel csökkentené a kormány a közszférában dolgozók hitelterheit - értesült a Magyar Nemzet. A májusi törlesztőrészlet lehet az első, amelyet az adósok kedvezményes árfolyamon fizethetnek.","Nem a végtörlesztés testreszabásával, hanem az árfolyamrögzítésen belül kialakított konstrukcióval segítene a kormány a közszférában dolgozó devizaadósokon - értesült a Magyar Nemzet. A lap azt írja pontosan meg nem nevezett forrásra hivatkozva, hogy Matolcsy György nemzetgazdasági miniszter csütörtökön egyeztetett Patai Mihállyal, a Magyar Bankszövetség elnökével, és a tárgyaláson nem az a tervezet került napirendre, amelyik nemrégiben napvilágot látott. Az Index csütörtökön szintén  írt  a közszolgáknak szóló tervről, információk szerint a kormány pénteken dönthet a kérdésről.  Az árfolyamrögzítés kidolgozása jelenleg is zajlik, a koncepció pedig várhatóan áprilisban lép majd életbe. Vagyis a májusi törlesztőrészlet lehet az első, amelyet az adósok kedvezményes árfolyamon fizethetnek - olvasható a Magyar Nemzetben.","[""Patai Mihály"",""Matolcsy György"",""közszolga"",""árfolyamrögzítés"",""végtörlesztés""]",0
744,1003,https://www.origo.hu/gazdasag/20180525-ingyen-bankszamlat-es-millios-megtakaritast-is-kaphatnak-a-gyerekek.html,gazdasag,www.origo.hu,Origo,2018.05.25. 13:05,Így tud előre megtakarítani gyerekének,"A piacon elérhető rengeteg bankszámla közül a fiataloknak, gyerekeknek szánt konstrukciók számos kedvezményt nyújtanak, de a kiadásokban lehetnek az eltérések – derül ki a  BankRáció.hu  gyereknapra készített összeállításából, amely a gyerekekhez köthető megtakarítási formákat is bemutatja.","A 18 év alattiaknak szánt bankszámlák közül vannak olyanok, amelyek teljesen ingyenesek, nemcsak kezdetben, hanem éveken át költségmentesen használhatók. A számlához adott bankkártya is ingyenes lehet 1-2 éven keresztül.  Az olcsóbb konstrukciók sem kerülnek többe évente 1-2 ezer forintnál. Ugyanakkor vannak bankok, amelyeknél a számla kezdetben ingyenes, de az éves költség később 5-10 ezer forintra emelkedhet. Trencsán Erika, a BankRáció.hu szakértője azt mondta:  Érdemes a számlanyitás előtt felmérni, hogy milyen szolgáltatásokat nyújt ingyenesen az adott számla, és milyen műveletekért kell fizetni. A bankszámlanyitás viszont mindenképpen indokolt, mert a gyerekek így hamarabb kezdhetik meg tudatosan kezelni a pénzügyeiket.  A 18-26 éves korosztály számára is kínálnak a bankok külön számlakonstrukciókat, ám ezek között is lehetnek eltérések: a legalacsonyabb költségű számlák 1-2 ezer forintos kiadást jelentenek, de vannak 10 ezer forint feletti kiadást jelentő konstrukciók. A szakember közölte, hogy több, gyerekekhez köthető megtakarítási forma van, ám ezeket nem ismeri mindenki. Az egyik megtakarítási konstrukció a 19 éves futamidejű babakötvény, amelyen keresztül a gyerek születésétől lehet takarékoskodni, amíg eléri a felnőttkort.  A babakötvény kamata az inflációhoz kötött, és erre jár a 3 százalékpontos kamatprémium, idén februártól így az éves kamat 5,4 százalék.  Az állami támogatás a babakötvényre érkező szülői befizetések 10 százaléka, évente maximum 6 ezer forint, így havi 5 ezer forintos befizetéssel a gyerek 18 éves korára akár milliós nagyságrendű megtakarítás halmozódhat fel. Ha a háztartás költségvetésébe belefér, és a család a terveiben szerepel lakáscélú felhasználás – mondjuk lakásvásárlás, esetleg felújítás vagy lakáshitel-törlesztés –, akkor érdemes a gyerekekre is elindítani lakástakarék-szerződést, amelyre évente 72 ezer forint állami támogatás jár havi 20 ezer forintos befizetés esetén. Trencsán Erika szerint a lakástakarék-konstrukciók az állami támogatás mellett azért is kedvezőek, mert széles kínálatból lehet választani, négytől tíz évig terjedhet a futamidejük, ennyi idő alatt pedig valószínűleg minden háztartásban felmerülhet lakáscélú felhasználás.","[""bankszámla"",""babakötvény"",""számlanyitás"",""BankRáció.hu""]",0
2267,10701,https://www.origo.hu/gazdasag/hirek/20120112-rabolintott-a-pszaf-a-volksbank-magyar-reszlegenek-megvasarlasara-is.html,gazdasag,www.origo.hu,MTI,2012.01.12. 15:28,Oroszoké lesz a magyarországi Volksbank,"Az orosz Sberbank még tavaly vásárolta meg az osztrák Volksbank Internationalt, most a magyarországi leányvállalatban is minősített befolyást szerzett.","A Pénzügyi Szervezetek Állami Felügyelete (PSZÁF) engedélyezte, hogy a Sberbank of Russia (Szberbank) közvetett minősített befolyást szerezzen a Magyarországi Volksbank Zrt.-ben - olvasható a felügyelet honlapján megjelent határozatban. Az orosz bank a Magyarországi Volksbank osztrák anyavállalatát, a Volksbank Internationalt (VBI) vásárolta meg még tavaly. Az adásvételi szerződést tavaly szeptemberben  véglegesítették , e szerint a vételár - a VBI részvényei osztalékainak függvényében - 585-645 millió euró között lesz. A tranzakció révén a Szberbank a Magyarországi Volksbankban 98,73 százalékos közvetett befolyást szerez. Megvásárlásával az orosz Szberbank nyolc országban lesz jelen. Az adásvétel nem vonatkozik a Volksbank International (VBI) romániai divíziójára. A Volksbank International (VBI) többségi tulajdonosa az osztrák anyavállalat, az ÖVAG volt 51 százalékkal. A fennmaradó tulajdonrész 24,5-24,5 százalékos arányban a német DZ Bank/WGZ Bank, illetve a francia Banque Populaire Caisse d'Epargne (BPCE) tulajdonában volt.","[""felvásárlás"",""bank"",""tranzakció"",""PSZÁF"",""Volksbank"",""Sberbank""]",0
555,9741,https://aktiv.origo.hu/tudomany/20090202-muholdkep-a-titokzatos-nazcavonalak.html,tudomany,aktiv.origo.hu,-,2009.02.02. 10:56,A titokzatos Nazca-vonalak - a hét műholdképe,Heti műholdképünk a rejtélyes Nazca-vonalakat mutatja be. Peruban az Andok vonulatai és a Csendes-óceán között elterülő Nazca-fennsíkot évezredek óta borítják e különös alakzatok.,"A formákat az inkák felemelkedése előtt a területen élő nazca indiánok készítették, oly módon, hogy a hosszú idő alatt a környezet hatásaitól vörösesbarnává mállott felszíni kavicsréteget eltávolították, így előbukkant az alatta fekvő világosabb réteg. Az úgynevezett  geoglifák  rendeltetését illetően számos elmélet látott napvilágot, ezek közül azonban egyet sem tudtak bizonyítani. Van, aki csillagászati megfigyelésekre alkalmas vonalaknak látja őket, mások szerint ősi országutak, megint mások vallási, illetve családi kegyhelyekként azonosítják őket. Egyesek pedig a nazca kultúra hőlégballonos utazásait vagy éppen földönkívüli járművek leszállását megkönnyítő tájékozódási vonalaknak tekintik a rajzokat. A felvétel kiterjedése 15x9 km Első képünkön, a GoogleEarth által közzétett műholdképen a fennsík általános képét láthatjuk. Ezen már megfigyelhetjük a legmarkánsabb, 10 kilométeres, szembetűnően egyenes vonalakat. Valóban rejtélyes az a mérnöki tudás, amelynek segítségével ilyen nagy precizitással létre tudták hozni a rajzokat. A felvételen azonban nem csak az ősi indián örökséget láthatjuk: számos mai út kanyarog a területen annak ellenére, hogy az 1994 óta a Világörökség része. A fennsík északkeleti részét a fekete vonalként megjelenő Pánamerikai autópálya szeli át. A felvétel nyugati és északi oldalán a fennsíkba mélyen hátravágódó völgyeket, míg keleten az Andok törmelékeit szállító, úgynevezett fonatos vízhálózatot láthatunk. A felvétel kiterjedése 350x210 m A hosszú egyenes vonalakon kívül más formák is vannak. A legérdekesebbek az állatfigurákat ábrázoló rajzok, amelyeket sajnos a felbontás miatt csak homályosan láthatunk. Ilyen a fenti képen látható papagájforma is. Ezen állatfigurák (kolibri, pók, majom, kutya stb.) rendeltetéséről egyesek azt gondolják, hogy  vízlelőhelyeket mutatnak , míg a legújabb kutatások szerint körmenetek útvonalai voltak. A felvétel kiterjedése 500x300 m Következő felvételünkön a harmadik típusú forma látható. Ezek nagyméretű háromszögek vagy trapézok, amelyek gyakran a már bemutatott hosszú egyenes vonalakban végződnek. Ábránkon a nagyobb forma végében láthatunk egy fekete foltot, amely egy égetőgödör maradványa. Ezt a már említett hőlégballonok felszállóhelyeként vagy áldozati helyként azonosítják. A felvétel délnyugati sarkában homályosan kivehető egy kolibri alakja. A felvétel kiterjedése 800x480 m Utolsó fevételünkön nagyobb mératarányban láthatjuk a világ leghosszabb burkolt útja, a Pánamerikai autópálya egy szakaszát. Látható, hogy környezetének, illetve kiszolgálóegységeinek környezete nagymértékben módosítja a fennsík képét, illetve keresztülvágja az ősi rajzokat. Sajnos, a terület jellegét ismerve más helyen nem nagyon tudták volna elvezetni az utat, ám az újonnan nyitott hulladéklerakóhelyek és bányák már elkerülhetnék e kulturális emléket. Érdekes jelenség még a felvétel északnyugati sarkában látható, valószínüleg turistákat szállító repülőgép, illetve annak árnyéka. A felvételek a Google Earth adatbázisából származnak. Kovács Gábor (ELTE)","[""Kovács Gábor"",""Peru"",""Csendes-óceán"",""Nazca-vonalak"",""műholdfelvétel"",""Andok"",""Eötvös Loránd Tudományegyetem""]",2
1582,6224,https://www.origo.hu/gazdasag/hirek/vilaggazdasag/20051123leallhat.html,gazdasag,www.origo.hu,MTI,2005.11.23. 9:09,Leállhat a Fed kamatemelési sorozata,"Az amerikai jegybank szerepét betöltő Fed három héttel ezelőtti ülésének nyilvánosságra hozott jegyzőkönyve szerint továbbra is fennáll az infláció növekedésének a kockázata, de többen arra hívták fel a figyelmet, hogy a túl sokáig tartó kamatemelés is károkat okozhat.","A jegyzőkönyv szerint a további kamatdöntések során már jobban oda kell figyelni a makrogazdasági adatokra. Ezek alapján több szakértő úgy véli, hogy a Fed kezdi felkészíteni a piacokat arra, hogy hamarosan leáll a tavaly június óta tartó kamatemelési sorozatával. A Fed november 1-én 4,00 százalékra emelte az alapkamatot, amit tavaly június óta 12 alkalommal, mindegyik esetben 25 bázisponttal növelt. A jegyzőkönyv szerint a kamatalakító Nyíltpiaci Bizottság (FOMC) tagjai úgy vélték, hogy a maginfláció és a munkaerőköltség alakulása kedvező irányba halad, de továbbra is fennáll a veszélye az infláció növekedésének. A FOMC november 1-i közleménye szerint a hurrikánoknak csupán mérsékelt hatása volt a gazdaságnövekedésre, ugyanakkor nagyobb aggodalmat okoz, hogy milyen következményei lesznek a hurrikánoknak az energiaárakra, miután a Mexikói-öbölben számos olajfeldolgozót le kellett állítani. A FOMC legközelebb december 13-án ülésezik. Ezután már csak egyszer, január 31-én elnököl a Fed jelenlegi vezetője, Alan Greenspan, akinek a megbízatása január végén lejár. George Bush amerikai elnök Ben Bernanke-t javasolta a tisztség betöltésére. A szenátus bankbizottsága szintén támogatja Bernanke kinevezését, de még a szenátusnak is döntenie kell a kérdésben. Az amerikai állampapírok elsődleges forgalmazóinak véleménye szerint január végéig a Fed 4,50 százalékra emeli az irányadó kamatot. Ezen kívül mintegy 50 százalékos esélyt látnak arra, hogy március 28-án, amikor először ülésezik a FOMC Bernanke irányítása alatt, a kamatszint további 25 bázisponttal 4,75 százalékra nő.","[""infláció"",""amerikai gazdaság"",""kamatemelés"",""Fed""]",0
782,1187,https://www.origo.hu/gazdasag/20100507-budapesti-ertektozsde-beszakadt-a-bux-is-pentek-reggel.html,gazdasag,www.origo.hu,MTI,2010.05.07. 9:50,Beszakadt a BUX is p�ntek reggel,"Az amerikai �s az �zsiai piacok trendj�t k�vetve drasztikus es�ssel kezdett p�nteken a pesti t�zsde. Az index ezut�n jelent�sen er�s�d�tt, de az elemz�k szerint nagy a f�lelem.","A Budapesti �rt�kt�zsde r�szv�nyindexe, a BUX 854,81 pontos m�nusszal 22 033,53 ponton nyitott p�nteken. Az el�z� napi z�r��rt�khez k�pest ez 3,73 sz�zal�kos es�st jelent. A nyit�s ut�n a kisebb pap�rok k�z�l t�bbnek a keresked�s�t fel kellett f�ggeszteni egy id�re, a 10 sz�zal�kot meghalad� �rv�ltoz�s miatt. A nyit�s ut�n azonban meredek emelked�sbe kezdett az index, f�l �ra eltelt�vel a 2 sz�zal�k k�r�lire m�rs�kl�d�tt a cs�kken�s m�rt�ke. Az nagy r�szv�nyek k�z�l az OTP 3,5, a Mol 2,6, a Magyar Telekom 1,06 sz�zal�kos m�nuszban volt f�l t�z ut�n. ""R�z�s napunk lesz - �veket bekapcsolni"" - mondta az MTI-nek m�g a nyit�s el�tt Varj� P�ter, az Erste Befektet�si Zrt. �zletk�t�je. Szerinte az OTP �rfolyama ak�r m�r p�nteken el�rheti az 5700 forint k�r�li szintet (f�l t�z ut�n m�g 6000 forint f�l�tt volt).  Szatm�ri Tam�s, a Raiffeisen Bank Zrt. �zletk�t�je �gy l�tja, hogy a befektet�k menek�lnek az eddig ""�sz n�lk�l vett"" pap�rokt�l. A f�lelem elk�peszt�en nagy - tette hozz�. A BUX 319,23 pontos, 1,38 sz�zal�kos cs�kken�ssel, 22 888,34 ponton z�rt cs�t�rt�k�n. A r�szv�nypiac forgalma 47,3 milli�rd forint volt, a vezet� r�szv�nyek az er�s�d� olajpap�r kiv�tel�vel gyeng�ltek.","[""tőzsde"",""BUX"",""Mol"",""részvénypiac"",""OTP"",""BÉT"",""Magyar Telekom""]",0
979,2396,https://www.origo.hu/gazdasag/hirek/20110804-az-ekb-az-varakozasoknak-megfeleloen-nem-valtoztatott-a-kamatszinten.html,gazdasag,www.origo.hu,MTI,2011.08.04. 14:11,Maradt a kamat az eurózónában,"A Bloomberg hírügynökség szerint a piac arra számít, hogy az Európai Központi Bank elnökének kamattartáshoz fűzött - kora délután esedékes - kommentárjában kötvényvásárlási program elindítását jelentheti be az európai adósságválság enyhítése érdekében.","Nem változtatott, 1,50 százalékon hagyta csütörtöki ülésén az irányadó kamatlábat az Európai Központi Bank (EKB) kormányzótanácsa. A döntés megfelel a várakozásoknak, a Bloomberg amerikai hírügynökség által megkérdezett közgazdászok ugyanis a kamat tartására számítottak.  Az EKB 2009 májusa és 2011 áprilisa között rekordalacsony szinten, 1 százalékon tartotta az európai kamatlábat, majd áprilisban és júliusban is a magas nyersanyag- és energiaárak miatti inflációs nyomás miatt 25-25 bázisponttal emelte az irányadó kamatszintet. Jean Claude Trichet, az Európai Központi Bank elnöke magyar idő szerint délután háromkor esedékes sajtótájékoztatóján kommentálja a döntést. A beszámolót a befektetők fokozott figyelemmel figyelik, a Bloomberg szerint a piaci szereplők arra számítanak, hogy az elmúlt napok  piaci feszültségeinek hatására  kötvényvásárlást vagy egyéb piacnyugtató intézkedéseket jelenthet be az elnök.","[""eurózóna"",""monetáris politika"",""Európai Központi Bank""]",0
1817,7686,https://www.origo.hu/gazdasag/hirek/vallalatihirek/20040813egyutt.html,gazdasag,www.origo.hu,[origo],2004.08.13. 13:11,Együtt indulna a varsói tőzsde privatizációjában Bécs és Budapest,"A budapesti és a bécsi börze szakmai vezetése tőzsdei szövetség létrehozását tervezi. A két tőzsde részt venne a varsói értéktőzsde privatizációjában, közölte a Budapesti Értéktőzsde Rt. (BÉT) elnöke, Szalay-Berzeviczy Attila. A tőzsdeelnök fogadta a bécsi és a varsói tőzsde vezetőit, akik pénteken megnyitották a budapesti tőzsdei kereskedést.","A lengyel kormány már határozott a varsói tőzsde privatizációjáról, a napokban kiválasztják a privatizációs tanácsadót, a folyamat pedig jövőre lezárható lesz, mondta Wieslaw Rozlucki, a Varsói Értéktőzsde elnök-vezérigazgatója. Az esetleges tőzsdei szövetségi részvétel a privatizációtól, a leendő tulajdonosoktól függ - tette hozzá. A létrehozandó tőzsdeszövetség kiemelkedően fontos, mondta Stefan Zapotocky, a bécsi értéktőzsde vezérigazgatója. Szeretnék, ha a leendő szövetséghez a régió többi tőzsdéje, a prágai, a pozsonyi és a ljubljanai is csatlakozna majd, mondta a bécsi tőzsde vezetője.","[""Bécs"",""tőzsde"",""privatizáció"",""Szalay-Berzeviczy Attila"",""Budapest Bank"",""Budapesti Értéktőzsde Rt.""]",0
707,776,https://index.hu/gazdasag/magyar/2011/02/08/orban_is_rabolintott_a_250_milliardos_alapra/,gazdasag,index.hu,Index,2011.02.08. 07:54,Orbán is rábólintott a 250 milliárdos alapra,"Jóváhagyta Orbán Viktor a Matolcsy György javaslata alapján létrejövő, 250 milliárd forint értékű stabilitási alapot, közölte a Nemzetgazdasági Minisztérium.","A nemzetgazdasági miniszter a költségvetésen belül mintegy 250 milliárd forintos stabilitási tartalék létrehozását javasolta a kormánynak, ezt hétfőn Orbán Viktor is jóváhagyta. Az NGM közleménye szerint a stabilitási alap megvédi Magyarországot az előre nem látható külső gazdasági eseményektől úgy, hogy az idei költségvetést semmilyen körülmények között ne kelljen módosítani. A stabilitási alapot csak akkor használja fel a kormány, ha a lehetséges kockázatok valódi gondot okoznak. Ha mégsem kell az elkülönített keretet igénybe venni, az az év végén visszakerül a költségvetésbe. A bruttó hazai össztermék 1 százalékához közelítő mértékű alapot nem a költségvetési tartalékból és nem az adósságfinanszírozásra félretett keretből, hanem a 2011 évi költségvetésből töltik fel. Az, hogy valójában miért is kell létrehozni a 250 milliárdos biztonsági puffert, nem tudni, ahogyan arra  minapi cikkünkben  rámutattunk. Az idei költségvetés 5-6 százalékos többletet fog mutatni. Esetleg arra kellhet a pénz, hogy a február végére ígért reformcsomag kiadásoldali intézkedéseinek java részét ezzel a 250 milliárd forintos tartalékkal akarja kipipálni. Mindenesetre több forrásunk is csak találgat arról, hogy miért is kell most gyorsan összekaparni ezt a biztonsági puffert. Mint ismert, szombaton a stabilitási alappal kapcsolatban a kormányfő jelezte: a magyar ""hajó megerősítésének"" egyik lépése a Matolcsy György nemzetgazdasági miniszter által pénteken Brüsszelben bejelentett stabilitási alap is. Arra a kérdésre, hogy akkor honnan lesz meg a 250 milliárd, Orbán Viktor azt felelte:  ez Matolcsy György és államtitkára dolga:  a miniszter döntött úgy, hogy egy stabilitási alap felállítását javasolja, és annak mértékét is ő határozta meg. Az 1 százalékos GDP-arányos megtakarításról szóló döntés váratlan fejleménynek nevezhető a nemzetgazdasági miniszter részéről, korábban nem voltak erre utalások.",,0
18,1069,https://magyarnemzet.hu/sport/sport-tamasz-a-megalazottsagban-8019554/,sport,magyarnemzet.hu,Novák Miklós-N. Pál József,2020. április 20. hétfő 07:31,Sport: támasz a megalázottságban,"Száz esztendeje ezen a napon kezdődtek meg – és egészen szep­tember 12-ig tartottak – a VII. nyári olimpiai játékok. Magyarország nélkül, Budapest helyett Antwerpenben. Az első világháború elvesztésének mellékbüntetéseként szenvedte el ezt a csapást a harmadára csonkított ország, amely a következő években részben éppen a sportsikereknek köszönhetően nyerte vissza méltóságát.","A Nemzetközi Olimpiai Bizottság (NOB) 1914 júniusában megtartott közgyűlése is azt bizonyítja, a háború kitörése meglepetésként érte a világot. Magyarországnak különösen fájdalmas a párizsi ülés felidézése, hiszen Budapest még a történelmi, „nagy” – a sportdiplomáciában Ausztriától független – ország fővárosaként nyerte el akkor a játékok rendezésének jogát. Amely „tény” persze sántít, de a lényegen mit sem változtat. Magyarország mellett Hollandia volt a másik hivatalos jelentkező, a NOB még nem kívánt Párizsban határozni, ám a váratlanul szintén rendezési igénnyel felbukkanó belga küldöttek Antwerpen mellett kezdtek korteskedni, aminek hatására a két magyar NOB-tag, Andrássy Géza és Muzsa Gyula véleményszavazást csikart ki, amely 21:7 arányban Magyarország sikerét hozta. De facto tehát nem nyertük el akkor a rendezés jogát, de legfőbb esélyesként számolhattunk vele. A nagy háború azonban mindent átírt. A győztesek a sportéletben sem kegyelmeztek a veszteseknek. A NOB 1919 tavaszán Lausanne-ban megtartott kongresszusán nem csupán az olimpia rendezésétől fosztotta meg Budapestet, hanem – Pierre de Coubertin báró, a NOB elnöke tiltakozás ellenére – Magyarországot (Németország, Ausztria, Bulgária és Törökország mellett) az 1920. évi játékokról is kizárta. Még a magyar békedelegáció vezetőjeként ismert gróf Apponyi Albert is képviselte a kizárás törlésének ügyét – mindhiába. Antwerpenben kezdődött meg (három aranyéremmel) a finn csodafutó, Paavo Nurmi szárnyalása, ott nyert öt aranyat és volt egészen 1972-ig, Mark Spitz müncheni hét címéig egy adott olimpia legeredményesebb sportolója az olasz vívó, Nedo Nadi, az Egyesült Államok nagy fölénnyel végzett az éremtáblázat élén, ám ennél is érdekesebb és tanulságosabb, hogyan nyerte vissza hazánk az önbecsülését és teljes jogú tagságát a nemzetközi sportéletben. Igen, nem csak az olimpiai mozgalomban, hiszen Anglia 1921-ben a Nemzetközi Labdarúgó-szövetségből is kizárta volna Magyarországot. E törekvés megbukott, ám hazánk egészen 1922-ig csak a szintén háborús vesztes Ausztriával, Németországgal, a semleges Svájccal és Svédországgal tarthatott fenn sportkapcsolatot, válogatott labdarúgó-mérkőzést is csak ezekkel az országokkal, valamint Finnországgal és Lengyelországgal játszhatott. E blokád feltörését Coubertin bárónak köszönhetjük, akinek a magyar sport iránti tisztelete a világháború dacára mit sem változott. A NOB 1922 márciusi közgyűlésére többek között Csehszlovákia tiltakozása ellenére meghívta a két magyar tagot, gróf Andrássy Gézát és Muzsa Gyulát is. A ­stockholmi ülésen aztán a legendárium szerint a svéd trónörökös is a pártunkra kelt. Amikor ismételten terítékre került, a háborús vesztes és immár a kis nemzetek sorába süllyedt Magyarországnak ugyan miért jár, hogy két tagja is legyen, állítólag így szólt: Magyarország területére nézve valóban kicsi, de a sportban nagyhatalom. Hazánk megszolgálta a bizalmat. A sport iránti elkötelezettségünk megdöbbentő erejéről tanúskodik, hogy már 1920. június 7-én – három nappal a trianoni békediktátum után! – ülésezett a Magyar Olimpiai Bizottság, s a tagok arról határoztak, hogy a Budapesten rendezendő – 1928-as – olimpia ügyében felkeresik a hadügyminisztert, a főpolgármestert és ­Horthy Miklós kormányzót. 1928-ban persze nem Magyarország rendezte az olimpiát – miként összesen nyolc nekifutása ellenére egyszer sem –, de sportéletünk látványosan fejlődött. A sport is fontos szerepet kapott a Klebelsberg Kunó nevével fémjelzett kultúrpolitikában, országszerte támogatták a sportegyesületeket, s már 1925-ben megnyitotta kapuit a Testnevelési Egyetem (akkori nevén Magyar Királyi Testnevelési Főiskola), sorra épültek a futballpályák, s 1930-ban átadták a Nemzeti Sportuszodát a Margitszigeten. Magyarország 1923-ban visszanyerte teljes körű FIFA-tagságát, s 1924-ben részt vett a párizsi nyári, valamint Chamonix-ban az első ízben önál­lóan megrendezett téli játékokon. Párizsból ugyan „csak” két arany-, valamint négy-négy ezüst- és bronzéremmel tértek haza a magyar sportolók – ami az éremtáblázaton a tizenharmadik helyet jelentette –, de azt igazolták, Magyarországgal igenis számolni kell.","[""Magyarország"",""mob"",""nob"",""olimbia"",""Pierre de Coubertin"",""trianon""]",1
2036,9041,https://www.origo.hu/gazdasag/gazdasag-plusz/20130223-egy-humoristatol-feltik-olaszorszagot.html,gazdasag,www.origo.hu,[origo],2013.02.23. 9:41,Egy humoristától féltik Olaszországot,"A vasárnapi választáson eldőlhet, továbbmegy-e Olaszország a reformok és megszorítások európai útján, vagy változtat. A befektetők tartanak Berlusconi visszatérésétől, de még inkább félnek attól, hogy egy vállalkozó kedvű komikus patthelyzetet idéz elő. A tét az euróválság, így áttételesen a forint árfolyamának alakulása is.","Volt idő, nem is olyan régen, amikor Olaszország határain kívül alig érdekeltek valakit az ország egymást gyorsan követő parlamenti választásai. Az állandó kormányválságok miatt gyorsan elhasználódó miniszterelnököknek a nevét is nehéz volt megjegyezni. A most vasárnapi választásra viszont egész Európa odafigyel, és nem véletlenül: egy kedvezőtlen eredmény újra felszíthatja az euróválságot, véget vetve a piacokon hónapok óta uralkodó viszonylagos nyugalomnak. A Mario Monti válságkezelő kormányának megszűnő parlamenti többsége miatt két hónappal előrébb hozott választásnak annak ellenére sem esélyese a jelenlegi kormányfő, hogy megóvta hazáját a görög típusú adósságkrízistől. A jelek szerint a szavazók többsége nem bocsátja meg, hogy közben a szigorú takarékosságra épülő Monti-program semmivel sem tudta előrevinni a gazdaságot. A GDP másfél éve csökken, tavaly összesen 2,2 százalékkal esett vissza. A favorit egyelőre a baloldali Pier Luigi Bersani, bár az utóbbi hetekben zsugorodott az előnye. Ő továbbvinné Monti reformprogramját - a közös kormányzást sem zárja ki -, de megszólalásában hangsúlyozta, hogy a csak megszorításokra épülő politikának véget kell vetni. Azt mondta, meg akarja győzni az EU-t arról, hogy ez az út sehova sem vezet, a növekedést is serkenteni kell. Legnagyobb ellenfele a többszörös miniszterelnök és még többszörös botrányhős, Silvio Berlusconi. A politikába sokadszor visszatérő, a megszorításokat pillanatnyilag mindenestül elutasító Berlusconi megválasztásától nagyon tartanak a befektetők, kormányra kerülése esetén biztosra vehető az euró jelentősebb gyengülése. A Reutersnek nyilatkozó elemzők szerint ugyanakkor ennél is rosszabb lenne, ha bizonytalan, a kormányalakítás esélyei szempontjából nem egyértelmű végeredmény születne. Ilyen helyzet állhat elő például akkor, ha jól szerepel az egykori komikus,  Beppe Grillo  pártja. Grillo a teljes politikai establishmenttel szemben határozza meg magát, és a korrupcióellenességet a középpontba állító, gyakran radikális hangvételű üzeneteire meglepően sokan vevők. Erejét mutatja, hogy a nagy pártok vezetői sem hagyták szó nélkül az indulását. Berlusconi a demokráciára leselkedő veszélynek nevezte, Bersani pedig államcsődöt vizionált a hatalomra jutása esetére. Nem kell azonban efféle extrém forgatókönyveknek megvalósulniuk ahhoz, hogy aggasztó folyamatok induljanak el. Az S&P közgazdászai szerint már önmagában az is nagy gond lehet - függetlenül attól, hogy ki nyer -, ha a kormányváltás idejére, néhány hétre megtorpannak a reformok. Márpedig ha a befektetők megijednek, és elveszítik a bizalmukat, megint jön az euróválság, és persze ránthatja magával a forintot is.","[""Silvio Berlusconi"",""Beppe Grillo"",""Pier Luigi Bersani"",""Olaszország"",""olasz politika"",""gazdaság plusz""]",0
1302,4507,https://www.origo.hu/gazdasag/befektetes/20071029-amerikai-bajok-hajtjak-az-egbe-az-olaj-es-az-arany.html,gazdasag,www.origo.hu,Major András,2007.10.30. 11:01,Aranyba menekülnek a dollár áldozatai,"Most érdemes aranyba fektetni. Utoljára ugyanis 1980-ban volt olyan drága az arany és a ""fekete arany"", vagyis a kőolaj, mint napjainkban. Az árfolyamok emelkedését viszont most nem elsősorban egy közel-keleti olajválság okozza, hanem a világ energiafogyasztásának növekedése, és az Egyesült Államok gazdasági problémái, amelyek a dollár példátlan elerőtlenedéséhez vezettek.","Az amerikai gazdaság lassulása, és a dollár árfolyamának gyengélkedése az olaj és az arany drágulásában egyaránt komoly szerepet játszik. A világ legnagyobb gazdasága egyre több jelét adja annak, hogy igencsak megszenvedi az ingatlanpiaci válságot és a drágább kölcsönöket. Az USA makrogazdasági számai között több aggasztó is akad, ilyen a tartós fogyasztási cikkek keresletének csökkenése, vagy például az új otthonok iránti kereslet zuhanása. Az előrejelzések szerint az amerikai munkaügyi hivatal november elején június óta a legkevesebb új állás létrejöttéről számol majd be, ami szintén a gazdaság lassulására utal.  A ""zöldhasú"" árfolyama rekord mélységbe süllyedt az euróval szemben, mivel ezen a héten a Federal Reserve újabb, legalább 25, de akár 50 bázispontos kamatvágását várják: az USA központi bankja ugyanis attól tart, hogy a lassuló gazdaság miatt az elmúlt 16 év legnagyobb építőipari válsága alakulhat ki az Egyesült Államokban. A dollár egyfajta ördögi körbe került, a részben miatta emelkedő olajárak ugyanis a gazdaság további lassításával fenyegetnek, ami azután a dollár erejének sem tesz jót. Az OPEC következő csúcstalálkozóján az is szóba kerülhet, hogy a gyenge amerikai dollárt egy valutakosáron alapuló, stabilabb fizetőeszközzel  váltsák fel  az olajügyletek elszámolásánál. Ez valamelyest mérsékelhetné az energiahordozó drágulását.  Amerikai külkermérleg vs. európai export A dollár euróval szembeni árfolyama 1,4426-ra csökkent, ami a legalacsonyabb az euró nyolcéves történetében. Az USA-dollár azonban nem csak az euróval szemben áll kivételesen gyengén, a kanadai dollárral 33, az ausztrál dollárral szemben pedig 23 éves mélypontot ért el - írja a Bloomberg. Elemzők ráadásul a trend folytatódását várják, egyesek idén elképzelhetőnek tartják az 1,45-ös euró/dollár árfolyamot. Az amerikai dollár hozama - a jen és a svájci frank kivételével - a legalacsonyabb a nagy országok valutái között, ez pedig a magasabb hozamú devizák felé fordítja a befektetőket. A dollár a 16 legnagyobb forgalmú devizából 14-gyel szemben esett. A dollár csupán idén 8,4 százalékot gyengült az euróhoz képest, ami már komoly károkat okozhat az amerikai piacra termelő európai exportcégeknek. Másrészt, az olcsóbb dollár segít fenntartani az amerikai külkereskedelmet, amelynek hiánya az utóbbi időben újabb és újabb rekordokat döntött. Augusztusban a gyenge dollár miatt a külkereskedelmi deficit 57,6 milliárd dollár volt, ami január óta a legalacsonyabb.  A Fed egyébként legutóbb szeptemberben csökkentette irányadó kamatát, akkor 5,25-ről 4,75 százalékra, annak érdekében, hogy új életet leheljen a gazdaságba. Több elemző azt várja, hogy ezért akár egy újabb 0,5 százalékos csökkentésre is sor kerülhet szerdán, mivel a szeptemberi vágás elégtelennek bizonyult. A további kamatcsökkentés azonban kockázatokat is rejt magában. Miközben a gazdaság újabb lendületet vehet, a valuta is tovább gyengülhet, mivel a befektetőket a kamatcsökkentés más, nagyobb hozamú devizák felé fordíthatja. Emellett az infláció is nagyobb problémává válhat: ha a kölcsönök ismét túlságosan olcsóvá válnak, az a fogyasztás növekedését és az átvállalási hajlandóság növekedését okozhatja.  Közel három évtizedes csúcson az aranyár  A dollár gyengülése árupiaci vásárlásokra sarkallta a befektetőket, ez főleg az olaj, arany, ezüst és gabonapiacokon okoz áremelkedéseket, csúcsra járatva az olaj és az arany árát, és globális élelmiszerdrágulást okozva. Hétfő hajnalban az arany unciája (31,1035 gramm) 794,40 dollárig drágult a dollár gyengesége miatt Londonban, ez a legújabb csúcs 1980. január 21. óta. A nemesfémnek szeptember eleje óta ez volt a tizenegyedik ilyen csúcsdöntése, a Fed szeptemberi kamatvágása óta az arany ára 9,5 százalékkal nőtt. Az 1980. januári 21-i, minden idők 850 dolláros rekord értéke mai áron körülbelül 2200 dollárnak felel meg. A nyersanyagpiacok augusztusban kezdtek emelkedésbe, ekkor döntött az amerikai jegybank a diszkontkamatlábak csökkentéséről.  Az arany mutatványát a nyersolaj csúcsra futó ára és a dollár rekord gyengesége motiválta, fokozva az értékes fém befektetőkre gyakorolt vonzerejét. Az arany ára majd 25 százalékkal nőtt idén, ezzel egymás után hetedik éve drágul folyamatosan, mivel az emelkedő energiaköltségek miatt a fém egyfajta inflációs biztosítékként szolgál, és folyamatosan nő iránta a keresletet. A Fed kamatvágásával kapcsolatos várakozások szintén növelték az alternatív befektetésnek tekinthető rúdarany varázsát.  Az alapvető fémek, a réz, az ólom, a cink és az ezüst ára szintén emelkedik, elsősorban a növekvő kínai kereslet miatt - annak ellenére is, hogy az USA ingatlanpiaca válságba került, és gazdasága is lassul. A kínai inflációval és az amerikai gazdasággal kapcsolatos aggályok az elmúlt két hónapban erősödtek, újabb ösztönzést adva az arany drágulásának. Elemzők szerint, ha az amerikai központi bank a héten ismét kamatot vág, az arany unciája akár a 800 dolláros árszint fölé is juthat, vagyis mostanában igencsak jó befektetés a nemesfémből vásárolni. Márpedig a kamatvágás szinte biztosra vehető.  Rekordközelben az olaj ára  Tovább drágul az olaj is, ára már közel jár minden idők abszolút rekordjához. Az amerikai nyersolaj hordóját jelenleg 93 dollárnál drágábban adják, elemzők szerint már látótávolságon belül van a  100 dolláros olajár . A csúcs 1980-as, akkor egy hordó nyersolaj úgy 45 dollárba került, ami mai áron majdnem 102 dollárnak felel meg. Idén eddig több, mint 50 százalékkal emelkedett a nyersolaj ára. A drágulást a dollár gyengesége, a török-iraki feszültség és az atomhatalmi álmokat dédelgető Irán elleni amerikai szankciók fűtik, ráadásul közben Mexikó is leállította termelésének egy ötödét - ami az ellátással kapcsolatos aggodalmakat erősíti. Az olaj drágulása miatt az áram ára is emelkedik.  A mexikói olajcég, amelyik az USA harmadik legnagyobb nyersolaj-szállítója, a viharveszélyre hivatkozva csökkentette kitermelését ott, ahol a múlt héten 21 munkás halálát okozta a vihar. A piaci félelmeket erősíti, hogy Törökország átfogó  támadást indíthat  az iraki kurd lázadók ellen, valamint, hogy Nigériában megint fegyveres támadást ért olajmunkásokat. A geopolitikai feszültségek mellett az árakat a Karib-tenger térségében kifejlődő trópusi vihar is emelte, amely súlyosan károsíthatja az USA partmenti finomítókapacitásait.  A piac ellátottsága a kőolajtermelő országokat tömörítő kartell, az OPEC szerint bőséges, vagyis a szervezet az eddig elhatározottnál nem akarja jobban növelni kitermelését. November elsejétől a szervezet napi 500 ezer hordóval növeli a termelést. Az olajkartell azt mondja, nagyobb kereslet esetén növelné a kitermelést, de ennek egyelőre nincs jele. Mindemellett az elmúlt héten egyes befektetők már csökkentették határidős pozícióikat, elsősorban profitkivételi célból. Elemzők szerint ez akár figyelmeztető jel is lehet, ami egy esetleges korrekciót vetít előre, kiváltképp, ha a mexikói termeléscsökkentés rövid idejű lesz, és ha a geopolitikai feszültségek enyhülnek. Mindenesetre, a 100 dollár körüli olajár stabilizálódása már olyan világgazdasági következményekkel járna, ami miatt valószínűleg maguknak az olajexportáló államoknak sem érné meg fenntartani ezt az árszintet.","[""USA"",""dollár"",""árfolyam"",""árupiac"",""amerikai gazdaság"",""arany"",""olajpiac"",""Fed""]",0
1526,5928,https://www.origo.hu/gazdasag/hirek/20080417-elelmiszerar-haboru-zavargasok-olajar-csempeszet-unios-osszefogas-ehinseg-gabona-rizs.html,gazdasag,www.origo.hu,Melocco Anna,2008.04.17. 12:36,Háborút és éhínséget hozhat az élelmiszerár-boom,"Háborúkat, embercsempészetet, nyomort, éhínséget hozhat a globális élelmiszerár-robbanás. A növekvő kereslet miatt a világon az élelmiszer-tartalékok történelmi minimumra süllyedtek, az élelmezési gondok miatt már zavargások, lázadások törtek ki több országban Nyugat-Afrikától Dél-Ázsiáig.","Az ENSZ mezőgazdasági szervezete, a FAO úgy becsüli, hogy már 37 országot fenyeget élelmiszerválság. Ezt tetézi az energiahordozók áremelkedése, ami ugyancsak fűti az inflációt. A készletek apadásának egyik oka a szélsőséges időjárás mellett a nagy országok, közöttük India és Kína megnövekedett szükséglete.  Az élelmiszerek árának rohamos emelkedése miatt éhséglázadások törtek ki több országban is, köztük Egyiptomban, Etiópiában, a Fülöp-szigeteken és Indonéziában. Haitin a múlt héten az élelmiszerárak miatti tüntetések zavargásokká fajultak, öt ember halálát és a kormányfő bukását okozva. Az éhezés elől sokan külföldre menekülnek, sokan embercsempészekhez fordulnak. Az akcióterv Robert Zoellick, a Világbank elnöke 100 millióra teszi az élelmiszerválság által érintettek számát. Zoellick előtt a Nemzetközi Valutalap (IMF) vezetője is felszólalt az ügyben. Dominique Strauss-Kahn arra figyelmeztetett, hogy Afrika és Ázsia szegényebb országaiban százezreket fenyeget az éhezés. A történelemből tudhatjuk, hogy az ilyen problémák gyakran háborúhoz vezetnek - tette hozzá. A válság ráadásul kihat a világkereskedelemre, így a fejlett államokra is. Így már nemcsak a fejlődő országokat érintő humanitárius problémáról van szó. Robert Zoellick közölte, hogy a Világbank is kész segíteni, például a segélyek kiosztásában. Az elnök egy hosszú távra szóló mezőgazdaság-fejlesztési akcióterv elfogadását javasolta, és sürgette, hogy a donor országok töltsék fel az ENSZ Világélelmezési Programjának alapját hozzávetőleg 500 millió dollárral. A Világbank számításai szerint ennyire lenne szükség az idei évre. A segélyeken túl a gazdáknak nyújtott támogatásokat is növelni kell a termelés növelésének érdekében. A szervezet adatai szerint az elmúlt három évben 83 százalékkal ugrott meg az élelmiszerek ára, ami arra kényszeríti az országokat, hogy gyökeresen megváltoztassák agrárpolitikájukat. Az EU-s agrárminiszterek is aggódnak Az EU-s agrárminiszterek is aggódnak a helyzet miatt. Az élelmiszer-ellátás biztonságának javítását kezdeményezte Michel Barnier, az Európai Unió soros elnökségét júliusban fél évre átvevő Franciaország mezőgazdasági minisztere. Barnier jelezte, hogy Párizs a nyáron valószínűleg uniós szintű jogszabályi élelmezésbiztonsági kezdeményezést is tesz. A tervezett konferencia célja a jobb és több élelmiszer-termelés elérése az EU-ban.  Az, hogy az unió jelenlegi, a termelést visszafogó politikája helyett inkább annak ösztönzésre helyezzék a hangsúlyt, Magyarországon vetődött fel először. Amióta az agrárpolitikát megreformálták, rengeteg változás ment végbe a világban, amiket figyelembe kéne venni egy újabb út kialakításához. Az élelmiszerek iránti kereslet megnövekedett, drágultak az alapanyagok és az olaj, míg a 2003-as reform idején a legnagyobb probléma még a túltermelés volt. A közelmúltban Franciaország is csatlakozott a magyar állásfoglaláshoz. Olcsóbb ételt vesznek az amerikaiak   Tizenhét éves rekordot döntött az élelmiszerár az Egyesült Államokban. Az árak 2007-ben 4 százalékkal emelkedtek, szemben az előző 15 évben tapasztalt évi átlagos 2,5 százalékos növekedéssel - közölte az mezőgazdasági minisztérium. Az előrejelzés szerint 2008-ban rosszabbodhat a helyzet: 4,5 százalékos növekedés is elképzelhető. Elemzők szerint az élelmiszerárak növekedésére a szegények olcsóbb termékek vásárlásával és étrendjük egyszerűsítésével reagálnak. Az amerikai háztartások kiadásainak élelemre eső hányada nemzetközi összehasonlításban a legkisebb, 2006-ban a mutató 7,2 százalék volt. Ugyanez az adat Lengyelországban 22, Egyiptomban és Vietnamban több mint 40 százalék. Ennek ellenére az áremelkedés szembetűnő: a tojás ára az egy évvel ezelőttihez képest 25 százalékkal emelkedett, a tejtermékek 13, a csirke és a szárnyasok 7 százalékkal drágultak. Az alapanyagárak növekedése a gerjesztő A közgazdászok az áremelkedést részben a búza, a kukorica, a tej, továbbá az energia drágulásával és a szállítási költségek növekedésével magyarázzák. Egy másik ok, hogy a gyors kínai és indiai gazdasági növekedés fokozta ezen országok hússzükségletét, aminek nyomán több amerikai termék, köztük a kukorica exportja, amely a gyenge dollár miatt még olcsóbbodott is, rekordot ért el. Ez viszont szűkítette a hazai kínálatot, növelve az árakat. Franciaországban is jóval erősebben emelkedtek a fogyasztói árak a vártnál márciusban az energiaféleségek és az élelmiszerek drágulásának hatására. A nemzeti statisztikai hivatal adatai szerint az eurózóna második legerősebb gazdaságában a fogyasztói árak 0,8 százalékkal emelkedtek februárhoz képest és 3,5 százalékkal a múlt év márciusához viszonyítva. Az elemzői várakozásokban 0,6 százalékos havi, illetve 3,3 százalékos éves infláció szerepelt. A márciusi drágulási tempó a leggyorsabb azóta, hogy több mint egy évtizede uniós statisztikai mérési módszert is alkalmaznak.","[""árupiac"",""Világbank"",""csempészet"",""élelmiszerár"",""zavargások"",""gabona"",""olajpiac"",""Dél-Ázsia"",""Nyugat-Afrika"",""Forrás""]",0
1856,7884,https://www.origo.hu/gazdasag/valsag/20081010-zero-lehet-a-gdpnovekedes-duronelly-trippon.html,gazdasag,www.origo.hu,MTI,2008.10.10. 18:13,A zéró növekedés sem kizárt jövőre,"Erősen vissza kell vágni a jövő évi növekedési előrejelzéseket, sőt, az sem kizárt, hogy jövőre nulla növekedést produkál a magyar gazdaság - vélekednek elemzők a távirati irodának.","Itt találja a válsággal kapcsolatos összes hírt!   Duronelly Péter, a Budapest Alapkezelő befektetési igazgatója szerint lehet, hogy jövőre nulla százalék lesz a növekedés, azaz egyáltalán nem bővül a magyar gazdaság 2009-ben. Szerinte a világban a bankok a tőkeveszteség minimalizálására törekednek, azért csökkentik a mérlegfőösszegüket, hitelkihelyezésüket, hogy az úgynevezett tőkeáttétel révén a lehető legkevesebb veszteséget könyveljék el. A mérlegfőösszegüket úgy csökkentik, hogy mind a vállalatok, mind a lakosság felé nagymértékben visszafogják a hitelkihelyezést. A tőkepiacon a likviditás nagyon nagy mértékben szűkült, a kockázatosabb befektetésekkel élő hedge fundok, azaz a származékos ügyletekkel is foglalkozó alapok finanszírozása gyakorlatilag megszűnt - idézi az MTI a befektetési igazgatót. Ennek későbbi következménye az lehet, hogy a jelentősebb nagy cégek finanszírozása is igen visszafogott lesz. A világméretű gazdasági növekedés is csak szerény mértéket ölt majd a jövőben. A hedge fundok ugyanis ilyenkor az ügyletek zárására, az úgynevezett pozíciózárásra törekszenek nem kis veszteséget elkönyvelve. Az exporttal lesz a legtöbb baj A reálgazdaságban ez azzal járhat, hogy a vállalati finanszírozás megcsappanása révén egy csomó nagy projektet vagy el sem kezdenek, vagy leállítanak a jövőben. Magyarország vszámára ez azzal járhat, hogy a magyar kivitel jelentős nehézségekbe ütközik, és ez visszahat az itteni gazdasági növekedésre, mivel a legjelentősebb exportpiacokon most már nemcsak a pénzügyi piacok mutatnak válságjelenséget, hanem egyes nagy cégek is mérséklik vagy leállítják termelésüket. Trippon Mariann, a CIB Bank vezető elemzője szintén úgy véli, hogy a jövő évre vonatkozó növekedési előrejelzéseket lefelé kell faragni, és a korábban 2009-re várt fellendülés elmarad. Ennek egyik legfontosabb oka, hogy a nyugati fejlett gazdaságok is jelentősen lassulni fognak: az IMF jelenleg nulla növekedést vár az euróövezetben és az Egyesült Államokban is 2009-re. Ennek következtében a magyar növekedés motorját adó export kilátásai számottevően romlanak, és ez mind a külkereskedelmi mérlegre, mind a növekedésre negatív hatással lesz. Az inflációra kilátások viszint javulhatnak A hitelválság közvetlen hatása, hogy emelkednek a finanszírozási és hitelköltségek, ami negatívan hat a vállalati szektorra, tovább rontva a beruházási kedvet, és ez szintén visszafogja a növekedést. Az inflációs kilátások viszont javulhatnak, hiszen éppen a globális lassulástól való félelem és a csökkenő kereslet nyomán például a kőolaj ára drasztikusan korrigált az elmúlt időszakban: a Brent típusú olaj ára a 145 dollár fölötti csúcsokról most már 75 dollár alá csökkent, vagyis lényegében megfeleződött az olaj ára - fejtette ki a CIB Bank elemzője. Hasonló tendencia figyelhető meg más nyersanyagoknál és az ipari fémeknél is. A nagyon lassú világgazdasági növekedés miatt az ""importált"" infláció is csökkenhet, miközben a belső kereslet sem fog fellendülni, tehát ebből az irányból sem számolhatunk inflációs nyomással - mondta Trippon Mariann. Az elemző szerint nem lehet pontos makrogazdasági előrejelzéseket adni a mostani a helyzetben, amikor nem a fundamentumok és nem a racionalitás működik a piacokon. Úgy vélte: a következő hónapok még ebben a nagyon ideges, volatilis piaci hangulatban telnek majd, és a talpraállás hosszú időt fog igénybe venni, valószínűleg egy elhúzódó, lanyhuló növekedési periódus előtt áll a világ. Trippon Mariann szerint azoknak a lépéseknek, amelyekkel a kormányok és a jegybankok világszerte próbálják stabilizálni a piacokat, és nyugtatni a hangulatot, csak hosszabb távon lesz érezhető hatásuk. ""A kulcskérdés az, hogy a bankok között helyreálljon a bizalom, ehhez azonban el kell telni egy időnek. Ha a mentő intézkedések nyomán a bankok megerősödnek, megtisztulnak, akkor újra beindulhat a hitelpiac"" - húzta alá a CIB Bank elemzője.","[""magyar gazdaság"",""előrejelzés"",""CIB Bank"",""GDP""]",0
1273,4316,https://www.origo.hu/gazdasag/20180225-a-gazprom-ismet-megdontotte-napi-foldgazexportjanak-rekordjat.html,gazdasag,www.origo.hu,MTI,2018.02.25. 14:17,A Gazprom ismét megdöntötte napi földgázexportjának rekordját,A héten ismét megdöntötte napi földgázexportjának rekordját a Gazprom orosz gázipari cég.,"Az orosz vállalat szombaton azt közölte, hogy előző nap 652,8 millió köbméter földgázt továbbított európai vásárlóinak, ami rekordmennyiség. A pénteki exportmennyiség 7,1 millió köbméterrel múlta felül az előző, szerdán született rekordot. A Gazprom 2017-ben 8,1 százalékkal rekordszintre, 193,6 milliárd köbméterre növelte európai gázexportját, miután 2016-ban a kivitele 12 százalékkal, 2015-ben 8 százalékkal bővült. A Gazprom számításai szerint a tavalyi részesedése az európai gázpiacon 35 százalék fölé emelkedett a 2016. évi mintegy 33 százalékról. A Gazprom részesedése 2015-ben 31 százalék, 2014-ben pedig 30 százalék volt.","[""export"",""földgáz"",""Gazprom""]",0
76,3411,https://index.hu/sport/futball/2009/02/15/dontetlenozon_es_mutu-mesterharmas_a_serie_a-ban/,sport,index.hu,Mártha Bence,2009.02.15. 17:44,Döntetlenözön és Mutu-mesterhármas,"A Serie A 24. fordulójának hét vasárnapi meccséből öt döntetlennel zárult, minden az Inter kedve szerint alakul, hiába rúgott 5 kapufát a Juventus, nem tudott nyerni. Óriási meccs volt a Genoa-Fiorentina, fél órával a vége előtt 3-0-ra vezettek a hazaiak, de Mutunak ennyi idő is elég volt, hogy mesterhármasával egyenlítsen.","Az idényt nagyon gyengén kezdő Roma hiába támadta már a Serie A közvetlen élmezőnyét, ugyanúgy beleszaladtak a késbe Bergamóban, ahogy korábban az Inter: az Atalanta lefocizta a pályáról a fővárosiakat. A hazaiak veterán csapatkapitányuk, Cristiano Doni két góljával győztek úgy, hogy a Romának az utolsó fél órában sansza sem volt, ráadásul a lefújás előtt Simone Perrottát kiállították a vendégektől. A Juventus – a hagyományoknak megfelelően – döntetlent játszott a Sampdoriával, pedig a mostanában igen szürkén futballozó torinóiak harcosan játszottak, sokat tettek a győzelemért. Pavel Nedved a kapufa összes részét eltalálta legalább egyszer, miután a genovaiak egy zseniális Antonio Cassano-passz után Giampaolo Pazzini góljával megszerezték a vezetést. A Juventus nagy erőket mozgósított az egyenlítésért, ami végül Amauri góljával jött össze, de hiába maradt még fél órájuk a hazaiaknak, hogy fordítsanak, gól már nem született, bár mindkét csapat eltalálta egyszer a kapufát – Del Piero egy szabadrúgásból kétszer is. Elképesztő meccset játszott a Genoa a Fiorentinával. A hazaiak az első félidőben kétgólos előnyt szereztek, de emberhátrányba kerültek, mégis tovább tudták növelni előnyüket. Fél órával a meccs vége előtt már 3-0-ra vezettek. Adrian Mutu viszont megrázta magát, mesterhármast vágott, egyenlítést jelentő gólját a 91. percben szerezte. Folytatja jó sorozatát a Reggina, amely Nevi Orlandi érkezése óta nem kapott ki, ezúttal a Palermo ellen harcolt ki döntetlent, a Cagliari pedig múlt heti hazai veresége után könnyedén intézte el a Leccét. Akadt még egy utolsó másodperces egyenlítés, a Veronában végig vezető Catania ellen hozott vissza a sírból egy pontot a Chievo.",,1
2052,9171,https://www.origo.hu/gazdasag/valsag/20090603-szinte-ismeretlen-kinai-ceg-fogja-megvenni-a-hummert-a-csodbe.html,gazdasag,www.origo.hu,MTI,2009.06.03. 10:41,Kínai lesz a Hummer,A Hummert egy kevéssé ismert kínai cég veszi meg a General Motors amerikai vállalattól - közölte kedden a The Wall Street Journal. A lap szerint a vásárló 500 millió dollárt fizet a terepjárómárkáért.,"A Hummer tulajdonosa, a General Motors közölte, hogy a szabadidős terepjárókat gyártó részlegének eladásáról előzetes megállapodást, egyetértési nyilatkozatot írt alá a vevővel, amelynek kilétét a cég azonban nem árulta el. A Wall Street Journal szerint a vásárló a Sichuan Tengzhong Heavy Industrial Machinery nevű vállalat, amely kevesebb mint 500 millió dollárért jut hozzá a márkához. Az üzletet a felek várhatóan a harmadik negyedév végéig nyélbe ütik. A GM azt is közölte, hogy a vásárló elkötelezett a márka fejlesztése mellett, tervei között szerepel alternatív üzemanyaggal hajtott modellek gyártása is.  Mindent gyárt a vevő A délnyugat-kínai Csengtu városából irányított Sichuan Tengzhong Heavy Industrial Machinery cég profiljáról annyit közölt az újság, hogy szinte mindent előállít az építkezési gépektől kezdve a billenős járműveken át az autópálya- és hídelemekig. A magánkézben levő vállalat erőteljes növekedést ért el az utóbbi években hazai cégek felvásárlásával. A The Wall Street Journal megjegyezte, hogy a kínai autógyárak a közelmúltban megerősödtek, olyannyira, hogy néhányuk külföldi márkákra is szemet vetett. A téves detroiti termékfejlesztés jelképévé váló, benzinzabáló járműveket előállító Hummer megvétele mégis szokatlan lépés egy kínai cég részéről, hiszen a pekingi kormány is a kisautók eladását és az elektromos, valamint alternatív üzemű járművek fejlesztését ösztönzi. Az ügylethez szükség van a kínai kormány jóváhagyására, mert bármely külföldi cég megvétele a kormány engedélyéhez kötött.  Sok jelentkező a Saturnra A CNN hírtelevízió ugyancsak kedden közölte, hogy a GM egy másik eladandó márkájára, a Saturnra 16 jelentkező van. A legnagyobb amerikai autógyártó vállalat ezenkívül túl akar adni a Saabon, a Pontiacot pedig minden bizonnyal felszámolja. A General Motors a Chevrolet, a Cadillac, a Buick és a GMC márkákat tartja meg, ezekre alapozva akar felépíteni egy versenyképesebb új vállalatot.","[""Kína"",""USA"",""gazdasági válság"",""autóipar"",""céghírek"",""General Motors"",""Wall Street Journal"",""Hummer""]",0
931,2121,https://www.origo.hu/gazdasag/hirek/vilaggazdasag/20011217amerikaban.html,gazdasag,www.origo.hu,[origo],2002.03.06. 14:19, Amerikában terjeszkedik a Vivendi ,"Európa legnagyobb médiavállalata, a francia Vivendi összesen 10,3 milliárd dollárért megvásárolja az Egyesült Államok második legnagyobb kábeltévés hálózatával rendelkező USA Networks társaság többségét. Elemzők szerint az ügylet feltétlenül szükséges volt ahhoz, hogy a francia vállalat piachoz jusson Amerikában, és felvegye a versenyt az AOL Time Warnerrel.","A Vivendi összesen 10,3 milliárd dollárért többségi részesedést szerez USA Networks nevű vállalatban - közölte a francia cég közleménye alapján a Bloomberg hírügynökség hétfőn. A Vivendi 1,6 milliárd dollárt készpénzben, a vételár maradékát részvénycserével törleszti, így megszerzi a USA Networks kábeltévé-hálózatát - amelyik a második legnagyobb az országban -, valamint tévé- és filmstúdióit is.  A Vivendi új szerzeményét összevonja a tavaly 30 milliárd dollárért vásárolt Universal filmstúdióval; a közös cég Vivendi Universal Entertainment néven, Barry Diller, a USA Networks eddigi tulajdonosa vezetésével működik a jövőben.  A BBC által megkérdezett szakértők szerint az üzlet azért nagy jelentőségű, mert a francia médiaóriás így hozzájut azokhoz a csatornákhoz, melyeken keresztül termékei betörhetnek az amerikai piacra, ahol felvehetik a versenyt a világ legnagyobb médiacégével, az AOL Time Warnerrel.  (Üzleti Negyed) Ajánlat: Vivendi Korábban: Jól teljesített a Vivendi (2001. október 30.) A Vivendi már nem vesz semmit Franciaországon kívül (2001. augusztus 27.)","[""Európa"",""Amerika"",""USA Networks"",""dollár"",""piac"",""Vivendi"",""Vivendi Universal"",""AOL Time Warner""]",0
1990,8760,https://www.origo.hu/gazdasag/20160803-kornyezetvedelem-kornyezettudatossag-szemet-hulladek-pet-muanyag-zold-fenntarthato.html,gazdasag,www.origo.hu,Origo,2016.08.03. 09:46,"Úgy esett vissza a nejlonzacskó-pazarlás, mintha járvány pusztítaná","„Small actions can make a big difference.” Apró tettekből is jöhet nagy változás. Egy mondatban ez a tanulsága annak, ami Angliában történt a szupermarketekben 2015 októbere óta.","Angliában tavaly októberig ingyen volt a szupermarketekben a nejlonzacskó, ennek eredményeképpen a 7 fő lánc üzleteiben 7 milliárd darab fogyott belőle évente,  írja a Guardian  a DEFRA (Department for Environment, Food and Rural Affairs, ez a minisztérium foglalkozik környezetvédelem, ipar és élelmiszer közös területével) adatai alapján. Ez az adat drasztikusan, 85 százalékkal esett vissza az elmúlt 9 hónapban. A legalább 250 alkalmazottat foglalkoztató üzletekre érvényes 5 pennys díjnak pontosan ez volt a célja: legyen kevesebb szemét, óvjuk jobban a természetet. A kis üzleteket nem érinti az új szabály, a papírszatyrok továbbra is ingyenesek, illetve egyes termékek mellé még mindig nem kell fizetni a nejlonért. Ilyen a nyers hal és hús, a receptre kiadott orvosság, a virágok és a magvak. Azt a tényt, hogy így mintegy 6 milliárddal kevesebb zacskót kértek a fogyasztók szűk év alatt, a miniszterek úgy könyvelik el, hogy az ötlet remek volt. Az Egyesült Királyság másik három tagországában egyébként már korábban megszüntették a szupermarketekben az ingyenes nejlonokat. A nejlonzacskók gyorsan az óceánban végzik, az évi 8 millió tonna hatalmas terhet jelent a tengeri ökoszisztémának. A biológusok szerint 31 különböző tengeri emlősfajta és 100-féle madár eszi meg gyanútlanul a műanyagot. Therese Coffey környezetvédelmi miniszter fantasztikusnak nevezte a hírt, hogy ennek nagy részétől megszabadították a természetet. Ő mondta azt is, a kis tettek láthatólag nagy változást képesek elérni. Elbizakodottságra azonban semmi ok, tette hozzá, mindig marad feladatunk abban, hogy kevesebb hulladékot termeljünk. Angliában 2014-ben telt be a pohár: ebben az évben 200 millióval nőtt a nejlonzacskók száma. Mintha mindenki fejenként 140 darabot és 61 ezer tonnányit használt volna el. A Tesco CEO-ja, Matt Davies szintén nagyon örült a csökkenésnek – csak az ő vásárlóik 30 millióval kevesebbet visznek el hetente, mint tavaly és korábban. Az 5 pennys díjat a Tesco  zöldberuházások támogatására  fordítja a Tesco Bags of Help program keretében, kis parkok, sportlétesítmények, erdei csapások, közösségi kertek épülnek belőle. Davies az első év végére 20 millió fontos bevételre számít az ötpennysekből. És ha nem lenne elég, hogy a nejlon körülbelül 500 év alatt bomlik le, változatlanul hatalmas gondot jelentenek a PET-palackok és a kávéspoharak. Tavaly például 43 százalékkal nőtt a  tengerparton felhalmozott műanyag szemét  mennyisége. A papír kávéspoharak önmagukban nem jelentenének problémát, de sajnos a fólia és a tető nem újrahasznosítható. Illetve a PET-eknél használt technológiával igen, de drágábban. A „ Think before you drink ” mottó ezzel legalább három helyzetre érvényes: jól gondolja meg, mielőtt alkoholt iszik – agyamentté tesz, és hizlal –, de jól gondolja meg azt is, ér-e annyit fél liter üdítő vagy egy nagy latte macchiato elvitelre, hogy évszázadokig se birkózzon meg a pohár vagy a flakon anyagával a környezet. Ugyanígy új tehernek számít az online vásárlásból származó csomagolóanyag. Ezzel a mennyiséggel szemben a legodaadóbb civil kurázsi is vereséget szenved, nagyon nem mindegy tehát az állami nézőpont és kezdeményezés. Az angol kormány 80 százalékos általános csökkenésre számít a hipermarketekben, 50 százalékosra a nagy sétálóutcákban, és arra, hogy legalább 60 millió fontot megspórolhat a tengerparti hulladékmentesítésben.","[""fenntartható fejlődés"",""környezettudatosság"",""hulladék"",""PET"",""nejlonzacskó""]",0
759,1081,https://magyarnemzet.hu/gazdasag/a-magyar-kormany-komoly-eredmenyeket-ert-el-a-magyar-kinai-gazdasagi-kapcsolatok-fejleszteseben-7531943/,gazdasag,magyarnemzet.hu,,2019. november 26. kedd 16:57,A magyar kormány komoly eredményeket ért el a magyar-kínai gazdasági kapcsolatok fejlesztésében,"A magyar kormány az elmúlt években komoly eredményeket ért el a magyar-kínai gazdasági kapcsolatok fejlesztésében – mondta a közmédiának Varga Mihály pénzügyminiszter kedden Pekingben, miután Liu Kun kínai pénzügyminiszterrel találkozott.","Varga Mihály rámutatott: a kétoldali együttműködés elmélyítésének fontos kiindulópontja volt a magyar kormány által meghirdetett „keleti nyitás” politika, amelyen keresztül arra törekszenek, hogy a nyugati kapcsolatok fenntartása mellett, szorosabb gazdasági együttműködést alakítsanak ki az ázsiai partnerekkel. Ehhez társult a kínai kormány „Egy övezet, egy út” nevű kezdeményezése, amelyen keresztül számos, az ázsiai és az európai országokat egymáshoz közelebb hozó fejlesztést hajtanak végre. A pénzügyminiszter emlékeztetett: Magyarország csatlakozott a kezdeményezéshez, ráadásul az Ázsiai Infrastrukturális és Beruházási Bank tagjaként közvetlen rálátása és bekapcsolódási lehetősége van a fejlesztési programokba. A miniszter arról számolt be a közmédiának, hogy keddi találkozójukon Liu Kun kínai pénzügyminiszterrel a bilaterális kapcsolatok helyzetét és a gazdasági együttműködés lehetőségeit tekintették át. A kínai tárcavezető szavait idézve elmondta: a kínai gazdaság továbbra is lendületes korszakában van, a pekingi vezetés számításai szerint ezért a következő időszakban akár a 6,5 százalékot elérő növekedés is megvalósulhat. Varga Mihály hozzátette: mivel Kína fontos motorja a világgazdaság egészének, ezért a távol-keleti ország növekedési kilátásai a világgazdaság egésze számára jó hírt jelentenek. Hangsúlyozta: Kínán keresztül az európai gazdaságok is nagyobb lehetőséget kapnak arra, hogy az exporttermékeiket az ázsiai piacokra juttassák. A tárcavezető elmondta: látogatásának egyik kiemelt célja volt a Budapest-Belgrád vasútvonal hitelszerződésének előmozdítása. Varga Mihály kedden a munka felgyorsításának érdekében tárgyalt a projektben érintett kínai Eximbank első számú vezetőjével, és találkozott a Nemzeti Fejlesztési és Reformbizottság alelnökével is. A Magyarországon regionális központot üzemeltető Bank of China pénzintézetet illetően, melynek elnökével tárgyalást folytatott kedden, a miniszter reményét fejezte ki, hogy a kínai bank régiós terjeszkedését elősegítő fióknyitások tovább erősítik majd a magyarországi központ jelentőségét. Varga Mihály aláhúzta: a magyar kormány szándéka, hogy Budapest regionális pénzügyi központtá válhasson, ezért szeretné, ha a Bank of China mellett további kínai bankok is a magyar fővárost választanák fióknyitási színhelyül. A miniszter elmondta: jelenleg is több kínai bank vizsgálja ennek a lehetőségét, példaként említette a Kínai Ipari És Kereskedelmi Bankot.","[""kína"",""magyar kormány"",""Magyarország"",""Varga Mihály""]",0
785,1210,https://www.origo.hu/gazdasag/20030324hatszazalek.html,gazdasag,www.origo.hu,[origo],,Hat százalék közelében a betéti kamatok,"Egyre több hazai kereskedelmi bank dönt úgy, hogy az év első két hónapjában csökkentett betéti kamatokat megemeli. Az elmúlt héten a Raiffeisen, az Inter-Európa Bank, valamint a Kereskedelmi és Hitelbank emelt kamatain, amelyek átlaga - bár kivételek vannak - még nem éri el a 6 százalékot - írja hétfői számában a Magyar Hírlap.","A napokban végrehajtott kamatemelések főként a rövid távra lekötött betéteket érintik. A K&H például az egymillió forintnál nagyobb három hónapos betéti kamatot emelte 5 százalékról 5,2-re, az egymilliónál nagyobb betétek éves kamata pedig 5 százalék, hasonlóan az OTP által fizetett kamathoz.  A Raiffeisen Banknál is a három hónapra lekötött betétek kamatát emelte 0,4 százalékkal, így a kamat mindegyik összegsávban meghaladja az 5 százalékot. A Raiffeisen az 5 millió forint feletti betétekre fizeti a legnagyobb összeget, 5,75 százalékot.  Az Inter-Európa Banknál 0,25 százalékkal többet kaphatunk a legfeljebb 3 hónapra lekötött összegekre, például 500 ezer forintra egy hónapra 5, három hónapra 5,25 százalékot.  Hat százaléknál nagyobb kamatot a Postabank és a HVB fizet, azonban az előbbi esetében az egymillió forintra fizetett évi 6,5 százalék változó, és az év folyamán csökkenhet. A HVB-nél pedig a 7,25 százalékos kamatcsúcs az egymilliónál nagyobb, egy évre lekötött összegekre érvényes, de csak úgy, hogy a kamatot az utolsó négy hónapra fizetik, az éves átlagkamat így csak 5,86 százalék - írja a Magyar Hírlap.","[""kamat"",""bank"",""betét"",""Magyar Hírlap"",""Raiffeisen Bank"",""Kereskedelmi és Hitelbank Rt."",""Inter-Európa Bank Rt.""]",0
168,6620,https://magyarnemzet.hu/sport/noi-kezilabda-bl-az-ftc-tiz-gollal-legyozte-a-csm-bucuresti-csapatat-7710803/,sport,magyarnemzet.hu,,2020. január 25. szombat 17:47,Női kézilabda BL – A Fradi tíz góllal legyőzte a CSM Bucuresti csapatát,"A Ferencváros 33-23-ra legyőzte a román CSM Bucuresti csapatát a női kézilabda Bajnokok Ligája középdöntőjének első fordulójában, szombaton Érden.","Eredmény, középdöntő, 1. forduló, 1. csoport: 
FTC-Rail Cargo Hungaria – CSM Bucuresti (román) 33-23 (19-10) Elsöprő kezdést produkált a Ferencváros, amely a 13. percben már 9-2-re vezetett. A két csapat támadójátéka és védekezése között egyaránt nagy különbség volt, a házigazdák rendkívül hatékonyan lőttek és keményen, pontosan védekeztek. Az FTC minden posztról eredményes volt, ezzel széthúzta ellenfele védőfalát. Folyamatosan nőtt a különbség, és a bukarestiek a meccs harmadánál már másodszor kértek időt. Majd támadásban levitték a kapusukat, így létszámfölényes helyzetet teremtettek, de a magyar együttes néhányszor ezt is ki tudta használni. A románok 5-14-es állás után minden hazai gólra tudtak válaszolni, de így is kilencgólos hátrányban voltak a szünetben. A második felvonásban sem változott a játék képe, Bíró Blanka továbbra is remekül védett, a Ferencváros pedig erre alapozva egy négyes gólsorozattal kezdett (23-10). A CSM Bucuresti a 49. perc után tudta csökkenteni hátrányát, ekkor a magyar játékosok fáradni látszottak, ám egy időkérés után új lendületet vettek, és végül tíz góllal nyertek. A két csapat ötödik alkalommal találkozott, az FTC-nek négy vereség után először sikerült győznie. A mezőny legeredményesebb játékosa Schatzl Nadine volt nyolc góllal. Csapattársai közül Klujber Katrin hétszer, Háfra Noémi ötször talált be. A vendégek közül Cristina Neagu hét, Andrea Lekic hat góllal zárt. A Ferencváros jövő vasárnap a dán Esbjerg otthonában folytatja szereplését a BL középdöntőjében. A csoport állása: 1. Metz HB (francia) 8 pont, 2. Esbjerg (dán) 6, 3. Vipers Kristiansand (norvég) 5 (151-150), 4. Rosztov-Don (orosz) 5 (126-125), 5. Ferencváros 3 (136-146), 6. CSM Bucuresti 3 (113-126) vasárnap játsszák: 
2. csoport: Győri Audi ETO KC-Brest Bretagne (francia) 19.00","[""CSM Bucuresti"",""FRADI GYŐZELEM"",""FTC"",""női kézilabda BL""]",1
368,3745,https://www.origo.hu/tudomany/20150622-delfin-tetem-capa-ragadozo-biologia.html,tudomany,www.origo.hu,Origo,2015.06.22. 15:30,Bizarr delfintetem miatt nyomoznak a tengerbiológusok,"Egy partra vetett delfintetem tartja izgalomban New Jersey tengerbiológusait, akik valóságos nyomozást indítottak a csonkítást elkövető állat megtalálása érdekében.","Bizarrul megcsonkított újszülött delfin tetemére bukkant egy nő a New Jersey állambeli Wildwood tengerpartjánál június 13-án. A megdézsmált testről készített fotó azóta a Facebookon keresztül bejárta az internetet, és mindenki azt találgatja, mi pusztíthatta el az egyébként fiatal példányt. Nem valószínű, hogy az állat kimúlásáért egy csapat éhes cápa lenne a felelős” – írta Robert Schoelkopf, a  Marine Mammal Stranding Center  nevű nonprofit szervezet igazgatója. „A 0,9 méter hosszú tengeri emlős vélhetően már azelőtt elhalálozott, mielőtt a cápák egy nagyobb darabot kiharaptak volna belőle.” „Nem szokatlan jelenség, ha cápák által megrágcsált tetem vetődik a partokra, hiszen ez a ragadozók feladata:  megtisztítják az óceánok vizét a hulladéktól” – mondta Schoelkopf, aki 40 éve foglalkozik tengeri emlősökkel. A szakembernek hatalmas fotós adatbázisa van olyan, ismeretlen okok miatt elpusztult állatokról, amelyek tetemét cápák csonkították meg. Természetesen azt Schoelkopf is elismeri, hogy tévedhet, és valóban cápák végeztek a fiatal delfinnel, mégis úgy gondolja, ez a lehetőség valószínűtlen. Bonyolultabb a helyzet Daniel Abel tengerbiológus (Coastal Carolina University) szerint, aki a  Live Science  tudományos portálnak elmondta - „egy cápának nem jelenthet gondot egy delfin méretű állat leölése, ugyanakkor az is ismert, hogy a döghúst sem veti meg”. Sokan vadászként tekintenek a cápákra, pedig nem túlságosan válogatósak abból a szempontból, hogy a préda életben van-e, vagy sem, a dögöt is elfogyasztják (feltéve, ha nem túl régi a tetem).  Például ismertek olyan esetek, hogy a fehér cápák ( Carcharodon carcharias ) bálnatetemet esznek, holott igen ügyesek és hatékonyak az élő zsákmány elejtésében is.  Az evolúció nevű játék lényege az energiaspórolás”  – hangsúlyozta Abel. „Ha táplálkozni indulsz, de közben ingyenebédbe botlasz, akkor megállsz, és enni fogsz” – szemléltette a példával mondandóját Abel. A tengerbiológus véleménye alapján egy apróbb fehér cápa ehetett a fiatal delfinből, Schoelkopf viszont úgy véli, valamilyen kisebb méretű cápafaj haraphatott bele a tetembe. „Könnyen lehet, hogy tigriscápa lehet az elkövető, mivel ez a tengeri ragadozó kedveli a város part menti régióira jellemző sekély vizeket” – mondta Schoelkopf, aki több, tigriscápa által hátrahagyott delfinmaradványt talált már a partoknál. Mindenesetre a tigriscápa és a fehér cápa mellett legalább hét másik cápafaj is él New Jersey partjai közelében, így a „bűnös” faj megtalálása érdekében további vizsgálatokra lesz szükség, amelyet a Marine Mammal Stranding Center munkatársai vezetnek.","[""állatok"",""biológia"",""delfin"",""Cápa"",""tetem"",""ragadozó""]",2
1436,5359,https://www.origo.hu/gazdasag/20180928-a-szemelyi-kolcson-es-hattere.html,gazdasag,www.origo.hu,Origo,2018.09.29. 16:05,Személyi kölcsön: mi áll a háttérben?,"Öt banki hirdetésből minimum kettő személyi kölcsönt kínál. Mit kell tudni erről a kölcsöntípusról, melyből havonta 25-30 ezer új szerződés születik? Mire kell vigyázni, hogy ne égesse meg magát a hitelfelvevő? Gyakorlati információk a Bankmonitor.hu-tól.","Három évvel ezelőtt havonta jellemzően 8-9 milliárd forint értékben vett fel a magyar lakosság személyi kölcsönt. Ugyanez a szám ma 40 milliárd forint felett van. Ez havi 25-30 ezer új szerződést jelent. A hitelfelvételi kedv láthatóan meglódult, így érdemes egy kicsit a színfalak mögé nézni.  Mik az alapvető jellemzői a személyi kölcsönöknek, és hogyan kerülhetők el a borzasztóan vonzó banki ajánlatokat követő csalódások? A személyi kölcsön, szemben a lakáshitellel és autólízinggel, a bank által fedezet nélkül nyújtott hitel. A bankok a kölcsön megítéléséről főként az igénylő igazolt jövedelme alapján döntenek, ez alapján valószínűsítik, hogy visszakapják-e majd a pénzüket. Az adósok egy jelentős részének döntő tényező, hogy nem terhelik meg a lakását.  A cél ugyanis, hogy „legrosszabb esetben se” vihesse el a bank a meglévő lakást. A személyi kölcsön nemcsak fedezet nélküli, de szabadon felhasználható is. A leggyakoribb hitelcélok között szerepel az autóvásárlás (idősebb járművek esetén kedvező alternatíva lehet a lízinggel szemben), a lakásfelújítás, fedezetként nem elfogadható, kis értékű ingatlan megvásárlása, vagy kisebb értékű lakásfelújítás. A személyi kölcsön népszerűségének növekedése mögött meghatározó tényező a kamatok csökkenése,  mely egyrészt az alacsony általános kamatszintnek, másrészt a bankok között egyre erősebbé váló versenynek köszönhető. Az alábbi táblázat bemutatja, hogy hol találhatók ma a különböző jövedelmi szintek mellett a személyi kölcsönök kamatszintjei és az adott hitelösszeghez tartozó törlesztőrészletek. Amennyiben a jövedelem hivatalosan is igazolható, és nem áll a hiteligénylő próbaidő alatt, a feltüntetett hitelösszegek reálisan elérhetők. A reklámokban szembejövő, kiemelten kedvező személyi kölcsönök jellemzően 7-9 százalék közötti kamatszintet tartalmaznak. Sok bank esetében azonban 15-19 százalék közé ugrik a kamatszint amennyiben: A legtöbben a hibát ott követik el, hogy megtetszik nekik egy kölcsönajánlat csalogató kamatszintje,  elindítják az igénylést és fejben már el is költötték a pénzt, amikor kiderül, hogy bizony az adott esetben ez most 3 ezer Ft-tal több havi törlesztést eredményez... „Maradhat?” Mindez egy élő példán: 1,5 millió forint – végig fix kamatozással rendelkező – személyi kölcsönt szeretnénk felvenni 150 ezer forint nettó jövedelemmel 5 éves futamidőre. A legjobb ajánlatok ezen feltételekkel 10 százalék körüli kamatszinten elérhetők (32.300 forint havi törlesztés). Az átlagos piaci ajánlat 14 százalékos kamattal és 35.200 forint havi törlesztővel rendelkezik. A rossz döntés hatása tehát 174 ezer forint teljes különbséget fog eredményezni a futamidő alatt, ami a felvett 1,5 millió forint kölcsön több mint 10 százaléka! Ezért érdemes a bankpiaci ajánlatokat komplexen bemutató  személyikölcsön-kalkulátort   használni Az elmúlt hónapokban a  lakáshitelek  esetében kapott nagyobb publicitást a kamatok enyhe emelkedése. Több mint hatéves folyamatos kamatszintcsökkenés után érthető, hogy némi port vert fel a trend megfordulása. Az emelkedő kamat növekvő törlesztőrészletet jelent. Hogyan csapódik le mindez a személyi kölcsönök esetében? Két nagy különbséget lehet kiemelni: Tömören: az igazolt jövedelem és a már meglévő, korábban felvett hitelek havi törlesztése a meghatározó. A bankok a mai gyakorlatban jellemzően az igazolt havi nettó jövedelem 40 százalékig terjedő törlesztéssel rendelkező kölcsönt hagynak jóvá az igénylőnek. Ha egy 200 ezer forintos havi nettó jövedelemből indulunk ki, akkor 80 ezer forintos törlesztőrészletet vállalhat maximum az adós. Ez 5 éves futamidő esetén 3,5-3,7 millió forint személyi kölcsönt eredményez. Más a helyzet, ha a hiteligénylőnek van már meglévő hitele.  A példa kedvéért feltételezzük, hogy autólízinget fizet 40 ezer forint havi törlesztővel. Ebben az esetben 1,75-1,85 millió forint a felvehető hitelösszeg. Nem a hitelösszeget, hanem a kölcsönhöz jutást befolyásolják még az alábbi tényezők:","[""hitel"",""személyi kölcsön"",""bankmonitor""]",0
1176,3729,https://www.origo.hu/gazdasag/20200603-koronavirus-a-volanbusz-novelte-dolgozoi-letszamat-aprilisban-es-majusban.html,gazdasag,www.origo.hu,Origo,2020.06.03. 11:00,A Volánbusznál nőtt a dolgozók létszáma áprilisban és májusban,"A Volánbuszhoz áprilisban és májusban összesen 280 új munkavállaló csatlakozott, ezen belül az autóbusz-vezetők létszáma 166-tal emelkedett – közölte a társaság.","Kiemelték, a járatkapacitás a tanszüneti menetrendre történő átállással csak minimálisan, mintegy tíz százalékkal csökkent, a személyszállítási közszolgáltatási feladatok ellátása során a Volánbusz valamennyi munkatársára szükség volt, elbocsátás nem történt,  folyamatosan vették fel az új kollégákat. A közlemény szerint a munkahelyek megtartása és bővítése mellett a társaság végrehajtotta a 2020-as bérmegállapodásban foglalt vállalásait is, így átlagosan tíz százalékkal emelte a béreket, és segíti a nehéz helyzetbe került munkavállalókat is. Hangsúlyozták,  a biztonságos munkavégzést számos intézkedés segítette,  a koronavírus-járvány elleni védekezés részeként a járműveket és a létesítményeket rendszeresen fertőtlenítették, az utasokkal kapcsolatba kerülő munkatársakat pedig ellátták a szükséges védőeszközökkel, fertőtlenítőszerekkel, a irodai dolgozóknak – akik feladataikat otthonról is el tudták látni – lehetővé tették a home office-rendszerben való munkavégzést. A Volánbusz a munkavállalók létszámát tekintve Magyarország harmadik legnagyobb állami vállalata, a 2019 októbere óta országos szolgáltatóként működő társaságnál jelenleg 19.066 ember dolgozik.","[""járvány"",""koronavírus"",""Volánbusz""]",0
672,540,https://www.origo.hu/gazdasag/20180212-unilever-ultimatum-a-facebooknak-es-a-google-nak.html,gazdasag,www.origo.hu,Origo,2018.02.12. 19:03,Az Unilever ultimátumot adott a Facebooknak és a Google-nak,"Az Unilever marketing igazgatója, Keith Weed beszélt arról, hogy befejezik a hirdetést a nagy közösségi média oldalakon, amennyiben azok nem teszik rendbe a hirdetői felületeket.","Az Unilever, amely olyan vezető márkák tulajdonosa, mint a Dove, a Lipton, Coccolino vagy a Rexona, a világ egyik legnagyobb hirdetője: éves marketingköltsége mintegy 8 milliárd euró, hirdetéseinek negyede pedig digitális platformokon jelenik meg. Weed szerint a közösségi médiában terjedő kifogásolható tartalmak – mint például az álhírek, a gyermekek védelmének a hiánya, szexizmus vagy a rasszizmus – aláássa a társadalom bizalmát és károsítja a felhasználókat.  Ez pedig nem olyan dolog, amit figyelmen kívül lehet hagyni, vagy félre lehetne söpörni""  – mondta Weed. A Facebook és a Google már évek óta uralja az online hirdetési piacot,  köszönhetően a kiterjedt elérésüknek és a nagy mennyiségű adatnak. 2017-es becslések szerint a globális hirdetések 60 százaléka már digitális platformon zajlik. A Google-t már korábban is érte komoly kritika, mert a platformján kifogásolható videók jelentek meg éppen a nagy hirdetőik reklámjai mellett. A Facebooknak pedig szembesülnie kell a hamis hírek és a közösségi média függősség okozta problémákkal. A Google és a Facebook még nem reagált az Unilever bejelentésére.","[""hirdetés"",""Google"",""Facebook"",""Unilever""]",0
1073,3040,https://aktiv.origo.hu/gazdasag/vasarlas/auto/20000906132410kgsr.html,gazdasag,aktiv.origo.hu,[origo],2002.04.26. 14:02,"Közlekedési bűncselekmények, szabálysértések",A közlekedési bűncselmények elkövetői az alábbi szankciókra számíthatnak.,"""Aki szeszes italtól befolyásolt állapotban vagy a vezetési képességre hátrányosan ható szer befolyása alatt vasúti vagy légi járművet, valamint gépi meghajtású vízi járművet vagy úszó munkagépet, avagy közúton gépi meghajtású járművet vezet, vétséget követ el, és egy évig terjedő szabadságvesztéssel, közérdekű munkával vagy pénzbüntetéssel büntetendő.  A büntetés bűntett miatt három évig terjedő szabadságvesztés, ha a bűncselekmény súlyos testi sértést, öt évig terjedő szabadságvesztés, ha a bűncselekmény maradandó fogyatékosságot, súlyos egészségromlást vagy tömegszerencsétlenséget, két évtől nyolc évig terjedő szabadságvesztés, ha a bűncselekmény halált, öt évtől tíz évig terjedő szabadságvesztés, ha a bűncselekmény kettőnél több ember halálát okozza, vagy halálos tömegszerencsétlenséget okoz. Aki szeszes italtól befolyásolt állapotban vagy a vezetési képességre hátrányosan ható szer befolyása alatt nem gépi meghajtású vízi jármű vagy úszó munkagép avagy közúton nem gépi meghajtású jármű vezetésével a fent meghatározott következményt (súlyos testi sértés, maradandó fogyatékosság, súlyos egészségromlás, tömegszerencsétlenség, halál, halálos tömegszerencsétlenség) idézi elő, az ott tett megkülönböztetés szerint büntetendő."" Az alkoholfogyasztás a központi idegrendszer működésében tudatzavart okoz. Az alkoholos befolyásoltságot a büntetőjog nem tekinti beszámítási képességet kizáró vagy korlátozó oknak, feltéve, ha a járművezető önhibájából kerül ittas állapotba. A Büntető Törvénykönyvhöz fűzött kommentár szerint az önhibán azt kell érteni, hogy az elkövető tudja, hogy alkoholt fogyasztott, és ismeri ennek az emberi szervezetre gyakorolt hatását is. Az ittas járművezetés bűncselekménye már a szeszes italtól befolyásolt állapotban történő járművezetéssel megvalósul. Az alkoholos befolyásoltság fennállása akkor állapítható meg, ha a véralkohol-koncentráció foka és klinikai tünetek alapján arra a következtetésre lehet jutni, hogy a járművezető a szeszes ital fogyasztása miatt nem képes a biztonságos vezetésre. Az alkohol ugyanis feloldja a morális, etikai gátlásokat, növeli a reakcióidőt. Az alkoholos befolyásoltság meglétének vizsgálatakor a véralkohol-vizsgálat eredménye az irányadó, de emellett a klinikai tüneteket, az orvos szakértői véleményt is figyelembe veszik. Ezek együttes értékelése vezethet arra a következtetésre, hogy az elkövető szeszes ital fogyasztása következtében a vezetői képességére hátrányosan, károsan ható állapotban volt-e, vagy sem. A joggyakorlat - az orvostudomány megállapításaira támaszkodva - bizonyos mértékű véralkohol-koncentráció felett további bizonyítékok vizsgálata nélkül is egyértelműnek tekinti, hogy a járművezető állapota káros hatást gyakorol a vezetési képességre. Az Országos Igazságügyi Orvostani Intézet 13. számú módszertani levele szerint az alkoholos befolyásoltság kérdésében adandó szakvéleményhez a klinikai tünetek rögzítése mellett meg kell határozni a vizsgált személy véralkoholszintjét is. A módszertani levél a következő alkoholértékeket rögzíti: Tekintettel arra, hogy a vérvétel a bűncselekmény elkövetése után történik, a visszaszámolás módszerének alkalmazásával kapható meg a valós eredmény. A visszaszámolást csak akkor lehet azonban alkalmazni, ha a laboratóriumi vizsgálattal kimutatott véralkohol-koncentráció legalább 0,30.  A módszertani levél szabályozza a kilégzett levegőből történő alkoholmeghatározást is. A levegő alkoholszintjének meghatározása során - a viszonylag nagy hibalehetőség miatt - mindenkinek biztosítani kell azt a jogot, hogy véralkohol-vizsgálatot kérjen. Az országos rendőrfőkapitány 35/1995 számú intézkedésével országosan bevezette a SERES ETHYLOMETER 670-TH típusú, az OMH által hitelesített alkoholkoncentráció-mérő berendezést és a LION Alcometer SD-400 típusú alkoholtesztet. A rendőrnek az elkövető magatartása, az ittasság külső jellemzői (bizonytalan vezetés vagy járás, akadozó beszéd, alkoholos lehelet stb.) és a hagyományos alkoholszonda vagy az elektromos alkoholteszt (LION) jelzése alapján kell döntenie a SERES készülékkel történő vizsgálatról. A SERES készülékkel végzendő vizsgálat előtt az érintett személytől írásbeli nyilatkozatot kell beszerezni az esetleges tüdőbetegségéről, gyógyszer- vagy kábító hatású szer szedéséről. Ha a SERES készülék a nyilatkozat alapján nem alkalmazható, vérvizsgálatot kell elvégezni. Amennyiben a LION készülék 0,1-0,5 milligramm/liter közötti eredményt mutat, és az elkövető írásos elismerő nyilatkozatot tesz, nincs szükség a további vizsgálatra, a járművezető ellen szabálysértési feljelentést kell tenni. A 0,1 milligramm/liter alatti mérési eredmény orvos szakértői szempontból nem értékelhető. Ha az eredmény a 0,5 milligramm/liter vagy afeletti, a járművezetőt - a kilégzett levegőből történő vizsgálat céljából - a legközelebbi, SERES készülékkel rendelkező rendőrségen elő kell állítani. Amennyiben a SERES készülék nagy távolságra található, vagy a mérés 30 percen belül nem történik meg, vérvétellel kell alkoholvizsgálatot végezni. A SERES készülékkel végzett vizsgálati eredmény egy példányát át kell adni a járművezetőnek, az átvétel tényét rögzíteni kell a jegyzőkönyvben, s alá kell íratni a vezetővel.  Kötelező a vizsgálatot vérvétellel (vizeletvétellel) végezni, ha a járművezető Az országos rendőrfőkapitány 35/1995 ORFK intézkedésének módosítása kétszeri mintavételt ír elő. A kétszeri mintavétel kizárja a közvetlen ellenőrzés előtti alkoholfogyasztásra történő hivatkozást (szájalkohol meglétét, illetőleg hiányát igazolja a mérés). A SERES készülék kétszeri értékmeghatározása, valamint az alkoholos vizsgálatról készült jegyzőkönyv csak együttesen értékelhető.  Az 1999. évi LXXXVII. törvény módosította a Btk. érintett rendelkezését, és a szeszes italtól befolyásolt állapottal azonos módon bünteti a vezetői képességre hátrányosan ható szer befolyása alatt történő járművezetést ( bódult állapotban történő járművezetés ). Ilyen szernek tekinhetők a kábítószer és a pszichotróp anyagok. (A kábítószerek felsorolását 1/1968. (V. 12.) BM-EüM együttes rendelet mellékletei, a pszichotróp anyagok jegyzékét az 1979. évi 25. törvényerejű rendelet melléklete tartalmazza.) A vezetési képességre hátrányosan ható szer befolyása alatti járművezetés csak az eset összes körülményeinek, az elsődleges orvosi vizsgálat, a tájékozódó és megerősítő toxikológiai és esetleges alkoholos vizsgálatok adatai alapján állapítható meg.","[""közlekedés"",""bűncselekmény"",""járművezetés""]",0
929,2113,https://www.origo.hu/gazdasag/20080331-matol-egyszerubb-a-csomagkuldoknek.html,gazdasag,www.origo.hu,[origo],2008.03.31. 7:09,Egyszerűbb lett a csomagküldők dolga,"Mától a csomagküldő kereskedés üzlethelyiség nélkül folytatható kereskedelmi tevékenységnek minősül, mivel hatályba lép a kereskedelmi törvény tavaly nyáron elfogadott módosítása - értesült a Napi Gazdaság.","Miután az uniós országok döntő többsége nem alkalmaz ilyen jellegű kötelezettséget a csomagküldő kereskedelem határokon átnyúló jellege miatt - különösen igaz ez az internetes kereskedelemre -, a magyar vállalkozások versenyhátrányba kerültek, ezért vált szükségessé a törvénymódosítás.  A változás eredményeként a csomagküldő kereskedőknek nem szükséges a kereskedés megkezdéséhez és folytatásához vevőszolgálati helyiséget fenntartani, így nem kell beszerezni az üzlethelyiséghez, vevőszolgálati helyiséghez szükséges működési engedélyt, ám a jogszabályokban foglaltaknak továbbra is meg kell felelniük - különösen a távollevők között kötött szerződésekre és az elektronikus kereskedelemre vonatkozó jogszabályokban foglalt fogyasztóvédelmi és tájékoztatási kötelezettségeknek - olvasható a Napi Gazdaságban.","[""Gazdaság"",""elfogadott módosítás"",""kereskedelmi tevékenység"",""üzlethelyiség"",""Napi Gazdaság""]",0
1208,3902,https://www.origo.hu/gazdasag/20010621azartrhur.html,gazdasag,www.origo.hu,[origo],2001.06.21. 11:06, Az Arthur Andersen 7 millió dollárt fizet a szabálytalanságokért ,"A amerikai tőzsdei felügyelet 7 millió dolláros bírság megfizetésére kötelezte az Arthur Andersen könyvvizsgálót. A büntetést a Porta Systems és a Waste Management vállalatokkal kapcsolatos szabálytalanságok és mulasztások miatt rótta ki a felügyelet a könyvvizsgálóra. Az Arthur Andersen elfogadja a döntést, hogy elejét vegye az esetleges további vizsgálódásoknak.","A világ öt legnagyobb könyvvizsgálójának egyikét, az Arthur Andersent példátlanul magas, 7 millió dolláros bírság megfizetésére kötelezte az amerikai tőzsdei felügyelet. A vállalat elfogadja a bírságot, mert szeretné elkerülni a további vizsgálódásokat - írja csütörtöki számában a Világgazdaság.  A büntetés elsődleges oka, hogy a felügyelet megállapításai szerint az Arthur Andersen a könyvvizsgálat mellett tanácsadóként is működött a Porta Systems nevű, távközlési berendezéseket gyártó vállalatnál, és ezért 6 millió dollárt vett fel. Korábban az Arthur Andersen a hulladékkezeléssel foglalkozó Waste Management vállalattal is szerződésben állt, és a felügyelet itt is talált szabálytalanságokat. A Waste Management az 1992 és 1996 közötti időszakban 1,43 milliárd dollárral nagyobb adózás előtti profitot jelölt meg könyveiben és költségeiből közel 148 millió dollárt egyszerűen eltűntetett. A vizsgálat szerint a könyvvizsgáló hibát követett el, mert elnézte ezeket az adatokat és ezzel megkárosította a befektetőket.  A két cég között gyanús összefonódásokra is fény derült, hiszen a 1997-ig az Arthur Andersen 14 volt munkatársa dolgozott a Waste Managementnél vezető beosztásokban. (Üzleti Negyed) Ajánlat : Arthur Andersen","[""Arthur Andersen"",""tőzsde"",""dollár"",""felügyelet"",""bírság"",""könyvvizsgáló""]",0
303,1368,https://www.origo.hu/tudomany/20140131-masodik-vilaghaboru-magyarorszag-szovjetunio-magyarorszag-ujjaalapitasa.html,tudomany,www.origo.hu,Keisz Ágoston,2014.02.02. 08:31,Fű alatt kezdődött a kommunista uralom Magyarországon,Az 1945-ös választási hidegzuhany nem sokat jelentett: a szovjetek hátszelével nyomuló kommunisták kulcspozíciókat szereztek az új magyar kormányban. Övék lett a belügy és a gazdaság irányítása is.,"A magyar állam működése  1944-1945 telén lényegében megszűnt , mivel a második világháború utolsó hónapjaiban Magyarország a szovjet és a német hadsereg hadműveleti területévé vált. A németek által megszállt területeken a korábbi, 1944 előtti magyar állam intézményeinek maradványai működtek a németek által hatalomra segített nyilasok vezetésével. A szovjet fennhatóságú területeken pedig 1944 decemberében elkezdődött az új magyar államiság megszervezése. Magyarország lényegében nem volt más, mint földrajzi fogalom, hiszen sem a német hatalom alatti nyugati országrészben még vegetáló régi, sem a szovjetek bábáskodásával megszülető új kormányzat nem gyakorolt valódi hatalmat. 1945 tavaszán a németek teljes vereséget szenvedtek, s velük együtt enyésztek el az 1945 előtti magyar államiság utolsó maradványai is. A kor politikusaira az a feladat várt, hogy a helyi, megyei és országos szinten egyaránt megsemmisült magyar állam intézményeit újra létrehozzák, egyúttal kialakítsák az új állam működésének elvi alapjait is. Mindezt pedig egy romokban heverő, szuverenitásában erősen korlátozott országban kellett véghezvinniük. Magyarország a második világháborúból vesztesként került ki. Ez a tény sokáig meghatározta az ország mozgásterét, hiszen az 1945. január 20-án Moszkvában aláírt fegyverszüneti egyezmény értelmében Szövetséges Ellenőrző Bizottságot (SZEB) hoztak létre, aminek fő feladata az volt, hogy ellenőrizze a fegyverszüneti egyezmény betartását. A SZEB rendkívül tágan értelmezte a a feladatkörét, így lényegében az ország sorsát érintő bármilyen fontos ügyben – például gazdasági kérdésekben, pártok alapításában, még a nemzetgyűlés összehívásában is – döntő jelentőségű volt a szava. Még a sajtótermékeket is cenzúrázhatta, és ellenőrizhette a postaforgalmat. A SZEB tagjai között jelen voltak a győztes országok, így a franciák, az amerikaiak, a britek és a szovjetek képviselői is. A győztes szövetségesek megállapodásának értelmében azonban minden vesztes országban az a hatalom adta a SZEB elnökét, amelyik az adott országban a hadműveleteket folytatta. Ez Magyarország esetében a Szovjetunió volt, ami Churchill és Sztálin 1944. októberi tárgyalásainak értelmében amúgy is saját érdekszférájaként kívánta kezelni az országot. A SZEB elnökének különlegesen széles jogköre volt: a magyar kormány például csak rajta keresztül érintkezhetett hivatalosan a többi győztes hatalom képviselőjével, akik így gyakran nem is voltak megfelelően tájékozottak a magyar ügyekben, beleszólási joguk pedig minimális volt. A SZEB működése Magyarország szuverenitásának formális helyreállításáig, vagyis a párizsi békeszerződés 1947. évi végleges érvénybe lépéséig tartott. Az elnöki posztot betöltő Kliment Vorosilov tábornok kezében így lényegesen nagyobb hatalom összpontosult, mint bármelyik magyar politikuséban, hiszen Vorosilovnak lényegében jogában állt utasítani akár a magyar miniszterelnököt is. A SZEB elnökeként hűségesen képviselte a Moszkvában megfogalmazott főbb célokat. Moszkva fő célként már 1945-ben az ország szovjet típusú átalakítását tűzte ki célul, ám a nyugati hatalmak követeléseinek engedve még nem adták át a kizárólagos hatalmat a kommunistáknak. Csak távlati célként tűzték ki a teljes kommunista hatalomátvételt, ám mindent megtettek azért, hogy a kommunisták minél nagyobb befolyást szerezzenek. A helyi közigazgatás korábbi vezetői közül sokan – kényszerből vagy önként – a visszavonuló német csapatokkal együtt távoztak. Szükségessé vált tehát a helyi igazgatás újjászervezése, ami a hatalmi űrben először a helyi tekintélyekből szerveződő nemzeti bizottságok formájában valósult meg. December folyamán a keleti országrészben országgyűlési képviselőket is választottak: a nyílt szavazások vagy képviselőválasztó népgyűlések a konszolidált körülmények között megtartott demokratikus választások minden szokásos elemét nélkülözték, általában közfelkiáltással választották meg a jelölteket. A megválasztott képviselőkből már 1944. december 21-én összeült Debrecenben az Ideiglenes Nemzetgyűlés. A gyűlésben a Horthy-korszakban kulcsszerepet játszó pártok képviselői nem foglalhattak helyet, így a Független Kisgazdapárt, a Szociáldemokrata Párt, a Kommunista Párt és a Nemzeti Parasztpárt képviselői alkották a 230 fős testület döntő többségét. A szovjet befolyás erősen közrejátszott abban, hogy a korábban betiltott, így szinte ismeretlen Kommunista Párté volt a legtöbb képviselői hely (35%). Az országnak ekkor már két parlamentje is volt, hiszen Sopronban még ülésezett az 1939-ben megválasztott országgyűlés nyilasok által uralt maradéka. Dálnoki Miklós Béla vezérezredes vezetésével másnap megalakult az Ideiglenes Nemzeti Kormány, aminek összeállításakor a szovjet kormány ügyelt arra, hogy látszólag koalíciós jellegű legyen, de valójában a kommunista párt erős befolyást szerezzen. A kommunistákat az is erősítette, hogy képviselőjük jelen volt az államfői jogköröket ideiglenesen gyakorló Nemzeti Főtanácsban is. Az Ideiglenes Nemzetgyűlés ráadásul december 22-én berekesztette ülését, és Vorosilov csak 1945 szeptemberében engedélyezte újra, hogy az addigra a nyugati országrész képviselőivel kiegészített testület újra összeüljön. A parlament szerepét egy szűkebb testület, az Ideiglenes Nemzetgyűlés Politikai Bizottsága vette át, ahol szintén erős volt a Kommunista Párt befolyása. 1945 áprilisának végére befejeződtek a harcok Magyarország területén. Az Ideiglenes Nemzeti Kormány Budapestre költözött, és a SZEB, vagyis gyakorlatilag a szovjet kormány egyetértésével sorra alkotta sorsdöntő jelentőségű rendeleteit, köztük például a radikális földreformról, a népbíráskodásról és a korábbi közigazgatási rendszer helyreállításáról szólót. A szerveződő politikai pártok egyik fontos célja az volt, hogy véget vessenek az „ideiglenesség” korszakának, vagyis országos választásokkal hozzanak létre legitim parlamentet és kormányt, ami ráadásul annak is előfeltétele volt, hogy a nyugati hatalmak elismerjék az új Magyarországot. A választást főként a kommunisták és Vorosilov SZEB-elnök sürgették abban a reményben, hogy a munkáspártok – kihasználva a szovjet hátszél adta előnyöket – elsöprő, akár 70%-os győzelmet arathatnak még egy viszonylag szabad választáson is. A választás 1945. november 4-én látszólag demokratikus keretek között zajlott le. Először tartottak választásokat Magyarországon általános választójog alapján: húsz év fölött mindenki szavazhatott, a nők is, vagyoni vagy műveltségi feltétel nem volt. A választást megelőző kampányban összességében szabadon fejthették ki a pártok a nézeteiket, a titkos választáson pedig valóban szabadon nyilváníthattak véleményt a választók. A korábbi szokásoktól eltérően ezúttal nem egyéni jelöltekre, hanem listákra lehetett szavazni, ami nagyjából arányos végeredményt hozott: az 57,02%-ot szerző Független Kisgazdapárt például a mandátumok 58,2%-át szerezte meg. A választás összességében demokratikus jellegét az is jelezte, hogy hiába kaptak nagy támogatást a szovjetektől a kommunisták, mégis a Kisgazdapárt aratott fölényes győzelmet. A Kisgazdapárt győzelmének egyik oka egyébként a női szavazók megjelenése volt. A hadifogság és a nagy emberveszteség miatt többségben voltak a sokszor először szavazó asszonyok, akik szavazataikkal a férfiaknál jóval nagyobb arányban támogatták a Kisgazdapártot. Ennek oka vélhetően a Kisgazdapártnak a családot középpontba állító választási programja volt. A Kisgazdapárt győzelmének másik oka a választás azon nem demokratikus sajátosságában rejlett, hogy a Vorosilov vezette SZEB korlátozta a választáson részt vevő pártok számát. A Horthy-rendszer alatt bármilyen formában a hatalom közelébe jutó párt például egyáltalán nem indulhatott, így a Kisgazdapárt képessé vált arra, hogy egyfajta gyűjtőpárttá válva megszerezze a jobboldali-konzervatív szavazók támogatását. A kommunisták csalódottak voltak: a szavazatok 16,96%-át szerezték meg, míg a szociáldemokraták 17,4%-ot kaptak. A választás politikai folyamatának leginkább antidemokratikus sajátossága azonban az volt, hogy a megalakuló új kormány nem tükrözte a választási eredményeket. A miniszterelnöki posztot ugyan a kisgazda Tildy Zoltán kapta meg, a kormány azonban négypárti koalícióként alakult meg. Ez a Szovjetunió Vorosilov SZEB-elnök által képviselt határozott akarata volt, ami ráadásul eredeti követelésüknél lényegesen enyhébb feltételt jelentett. Eredetileg ugyanis azt akarták, hogy a pártok közös listán induljanak, és előzetesen alkudjanak meg a mandátumok arányairól. A koalíciós kormányzás folytatását a pártok ráadásul már a választás előtt nyilvánosan megígérték, így a választás tétje valójában az volt, melyik párt milyen erőt képvisel majd a kormányban. Jellemző, hogy a kormány többsége így 95% volt a parlamentben, ellenzék lényegében nem is működött. A megalakuló új kormány végképp nem tükrözte a parlamenti arányokat: az abszolút többséget szerző Kisgazdapárt csak a miniszteri tárcák felét kapta meg, a másik három koalíciós párt – a szociáldemokraták, a kommunisták és a parasztpártiak – kapták a másik felét. A kommunisták ráadásul fontos tárcákat kaptak: az ő irányításuk alá került a Belügyminisztérium révén a rendőrség is. A kisgazdák mozgásterét tovább szűkítette, hogy Vas Zoltán kommunista politikus vezetésével létrehozták a Gazdasági Főtanácsot, ami lényegében minden fontosabb gazdasági kérdésben döntésre volt jogosult. A magyar állam újjászületésének folyamatát a köztársaság kikiáltása zárta 1946. február 1-jén. Köztársasági elnöknek a kisgazda miniszterelnököt, Tildy Zoltánt választották meg, miniszterelnöki posztjára a szintén kisgazda Nagy Ferenc került. Látszólag tehát működött a demokrácia: a két legfontosabb posztot a választáson toronymagasan győztes párt szerezte meg. Számos körülmény korlátozta azonban a Kisgazdapárt hatalomgyakorlását: a parlament feladatát gyakran a pártvezéri vagy pártközi értekezletek töltötték be, ahol a pártok egyenlő arányban képviselték magukat, így a Kisgazdapárt nem tudott élni parlamenti fölényével. A közigazgatás alacsonyabb szintjein – így például a városi polgármesterek körében, a rendőrség tisztikarában vagy a vezető megyei tisztviselők között – már erős többségben voltak a szociáldemokraták és a kommunisták. A megszülető magyar demokráciának tehát kezdetektől fogva erős fogyatékosságai voltak, ami leginkább a már ekkor is erős szovjet befolyásnak volt köszönhető. Sztálin ekkor még a Bulgáriában vagy Romániában folytatott politikájától eltérően nem akart azonnali kommunista hatalomátvételt Magyarországon. Célja az volt, hogy olyan rendszert hozzon létre, ami látszólag demokratikus, valójában azonban erősen a kommunisták befolyása alatt áll. Az eredmény rövid távon a társadalom minden korábbinál erőteljesebb átpolitizálása lett, néhány év múlva pedig a hidegháború kezdetén az 1945-ben kialakult rendszer jó kiindulópontul szolgált a Kommunista Párt diktatúrájának megteremtéséhez.","[""Tildy Zoltán"",""Kliment Vorosilov"",""Magyarország"",""második világháború"",""újjáalakulás"",""ideiglenes nemzeti kormány"",""Szovjetunió""]",2
1501,5776,https://www.origo.hu/gazdasag/hirek/vallalatihirek/20030826azieb.html,gazdasag,www.origo.hu,[origo],,Az IEB is tagadja a pénzmosás vádját,"Az IEB menedzsmentje sajnálattal és megdöbbenéssel tapasztalja, hogy napról napra téves és torzított információk jelennek meg a sajtóban az Inter-Európa Bankban lezajlott banki tranzakciókról, áll a bank [origo]-hoz eljuttatott közleményében. Korábban az OTP bank is hasonló módon tagadta az ellene felhozott vádakat.","Az Inter-Európa Bank semmilyen módon nem vett részt a K&H-csoportnál gyanított visszaélésekben, közölte a pénzintézet. A bank szerint nincs valóságalapja annak, hogy Szász Károly, a PSZÁF vezetője feljelentést tett az IEB vagy annak bármely munkatársa ellen.  Konkrétan a vitatott nagy összegű készpénzfelvételekkel és átutalásokkal kapcsolatban az IEB többször egymás után tett bejelentést az illetékes hatóságoknál, áll a közleményben. Ezekre a bejelentésekre a válasz minden esetben az volt, hogy nincs bűncselekményre utaló jel. Az IEB minden esetben betartotta azt a törvényi kötelezettségét, hogy a kétmillió forintot elérő készpénztranzakciók esetén az azokat végrehajtó ügyfeleket azonosítani kell, közölte a pénzintézet. Tekintettel arra, hogy a nyilvánosságra jutott információk egy része banktitoknak minősülő adatokat is tartalmaz, a bank vezetése banktitok megsértése miatt ismeretlen tettesek ellen büntetőfeljelentést tesz. Medgyessy Péter IEB igazgatóságának elnöki tisztségéről a bank közölte: az alapszabály szerint az igazgatóság elnökének sem feladata, sem jogköre nem volt az operatív ügyek intézése. Medgyessy Péter 1998. októberétől 2001. szeptember 30-ig volt az igazgatóság elnöke, pozíciója megújítását éppen politikai szerepvállalása miatt hárította el, az IEB közleménye szerint.","[""sajtó"",""bank"",""pénzmosás"",""Inter-Európa Bank Nyrt."",""OTP Bank"",""Inter-Európa Bank Rt.""]",0
2254,10636,https://www.origo.hu/gazdasag/20150814-alexisz-ciprasz-gorog-parlament-mentocsomag-eu.html,gazdasag,www.origo.hu,Origo,2015.08.14. 11:01,Megszavazta a görög parlament a mentőcsomagot,"Hajnali három óta vitáztak a mentőcsomagról, a kormányzó Sziriza képviselőinek jelentős része nem is szavazta meg, de végül mégis átment a görög parlamenten.","A görög parlament reggel elfogadta az Aléxisz Cíprasz által is támogatott, három évre kapott, 84-86 milliárd eurós EU-s hitelt. A miniszterelnök korábban azt mondta, a mentőcsomagra mindenképp szükség van a fizetőképesség megőrzéséhez, egy áthidaló kölcsön csak azt jelentené, hogy ""a gazdaság visszazuhan a végtelen válságba"". Athén 2010 óta harmadszor kap hasonló mentőövet. Enélkül Görögország fizetésképtelenné válna, és nem tudná törleszteni 3,2 milliárd eurós hitelrészletét az Európai Központi Banknak. A kifizetés augusztus 20-án lenne aktuális, azonban a mentőcsomagot még hét euróövezeti tagország parlamentjének, köztük a német Bundestagnak is jóvá kell hagynia. A görög parlament ülésén a Sziriza képviselői megosztottak voltak, közel negyven képviselő, a párt balszárnya nem szavazta meg az indítványt. A mentőcsomagot az ellenzék támogatásával fogadták el, a korábbi kormánypárt, a jobboldali Új Demokrácia képviselői is a javaslat mellett szavaztak. Korábban ez a párt hasonló mentőcsomagot fogadott el, a feltételül kért megszorító intézkedésekkel együtt, amelyeket akkor a Sziriza ellenzett. Ezt a vita során a párt vezetője, Vangelisz Meimarakisz Cíprasz szemére is vetette. A görög parlament helyi idő szerint nagyjából hajnali 3 órakor kezdte meg a mentőcsomag vitáját, mivel a kormánynak péntek délutánig már a parlament által jóváhagyott csomagot kell az euróövezeti pénzügyminiszterek csoportja, az Eurogroup elé terjesztenie. A csomagot ellenzők ezért a vita elhúzásával próbálkoztak, azonban nem jártak sikerrel, reggel kilenc óra után a parlament végül elfogadta a csomagot.","[""Alexisz Ciprasz"",""Görögország"",""mentőcsomag"",""megszorítás"",""görög mentőcsomag"",""Sziriza""]",0
2220,10375,https://www.origo.hu/gazdasag/20141208-zagrabban-folytatodik-a-hernadi-per.html,gazdasag,www.origo.hu,MTI,2014.12.08. 12:29,Zágrábban folytatódik a Hernádi-per,"Február 12-re tűzte ki a Zágráb megyei bíróság Hernádi Zsolt, a Mol Nyrt. korrupcióval vádolt elnök-vezérigazgatója ügyének tárgyalását.A bíróság elutasította a védelem összes javaslatát, és elfogadta a horvát korrupció és szervezett bűnözés elleni ügyészség (USKOK) minden előterjesztését.","Februárban a vádak ismertetésével kezdődik a bírósági tárgyalás, a tanúkat később hallgatják meg. A horvát korrupció és szervezett bűnözés elleni ügyészség (USKOK) 2013-ban emelt vádat Hernádi Zsolt ellen. A vádirata szerint a Mol elnöke 2008 és 2009 között tízmillió euró kenőpénzt adott át Ivo Sanader akkori horvát kormányfőnek azért, hogy a Mol megszerezhesse az INA horvát olajipari vállalat irányítási jogát - közölte honlapján a horvát állami televízió. A Mol Nyrt. és Hernádi Zsolt visszautasította a vádakat leszögezve, hogy soha nem korrumpált egyetlen politikust sem, és nem adott pénzt azért, hogy megszerezze a horvát INA-ban az irányítási jogokat. Budapesten a múlt héten jogerősen helybenhagyta a nemzetközi kapcsolatokban elkövetett vesztegetés és más bűncselekmények miatt Hernádi Zsolt, a Mol Nyrt. elnök-vezérigazgatója ellen indult büntetőügyben hozott elsőfokú,  felmentő ítéletet  a Fővárosi Ítélőtábla. Zamecsnik Péter, Hernádi Zsolt magyarországi ügyvédje korábban úgy vélte, hogy egy jogerős, felmentő ítélet arra kényszeríthetné a horvát hatóságokat, hogy ejtsék a korrupciós vádakat az elnök-vezérigazgató ellen. A horvát korrupció és szervezett bűnözés elleni ügyészség (USKOK) azonban a múlt héten azt közölte: várhatóan nem befolyásolja a Horvátországban a Mol Nyrt. elnök-vezérigazgatója ellen indított büntetőjogi eljárás lefolyását a budapesti Fővárosi Ítélőtábla szerdai ítélete.","[""Ivo Sanader"",""Hernádi Zsolt"",""Mol""]",0
1394,5124,https://aktiv.origo.hu/gazdasag/hirek/vilaggazdasag/20020912azekb.html,gazdasag,aktiv.origo.hu,[origo],2002.10.10. 14:56, Az EKB változatlanul hagyta a kamatot ,"Csütörtökön az Európai Központi Bank (EKB), a várakozásnak megfelelően, változatlanul hagyta kamatait. Az euróövezet központi bankja utoljára tavaly november 8-án változtatott irányadó rátáján, akkor fél százalékponttal 3,25 százalékra csökkentette a kulcsot.","A jelenlegi pénzügypolitikai irányvonalat, beleértve a kamatszintet, megfelelőnek tartjuk jelenleg és a belátható jövőre nézve - mondta az EKB elnöke, Wim Duisenberg. Egyes szakértők ezt túl óvatos álláspontnak tartják ahhoz képest, hogy az EKB maga is elismeri: a legutóbbi kamatértekezlete óta rosszabbodott a helyzet. A bank legfrissebb havi jelentése szerint az euróövezet átlagos gazdasági növekedése nem éri el a korábban jósolt, inflációmentes 2,0-2,5 százalékot az év végére éves összehasonlításban. Most már legkorábban a jövő év első felére várják ezt az eredményt. A  rosszabbodó eurózónás gazdasági kilátások ellenére , valószínűleg az lehet az EKB döntése mögött, hogy éppen a gazdaságok gyengesége miatt a tagországok költségvetési feszültségekkel küzdenek. Emiatt félő, hogy nem érik el a vállalt deficitcsökkentéseket, sőt, Németország még túl is lépheti az államháztartási hiány 3 százalékos GDP-arányát, megsértve az euróövezeti tagság feltételeit. (A feltételek betartását és a hiányok csökkentését garantáló stabilitási paktumot.) Ez a megfontolás késztethette végül is óvatosságra az EKB-t a pénz olcsóbbítása felől. (MTI) Ajánlat: EKB Korábban: Az EKB rosszabbnak látja a gazdasági helyzetet (2002. augusztus 8.)","[""kamat"",""bank"",""eurózóna"",""Európai Központi Bank""]",0
1085,3177,https://www.origo.hu/gazdasag/20160907-apro-orom-a-het-kozepere-olcsobban-tankolhatunk.html,gazdasag,www.origo.hu,MTI,2016.09.07. 06:10,Apró öröm a hét közepére,Csökkentette 5-5 forinttal a 95-ös benzin és a gázolaj literenkénti nagykereskedelmi árát szerdán a Mol Nyrt..,"A csökkentéssel a benzin átlagára 330-331 forintra, a gázolajé 332-333 forintra mérséklődött. Az üzemanyagok ára legutóbb múlt szerdán változott, akkor a 95-ös benzin átlagára 2 forinttal emelkedett, a gázolaj ára stagnált. A benzinár 2012. április elején érte el csúcsát, akkor egy liter átlagosan 451 forintba került. A gázolaj literje 2012. január közepén volt a legdrágább, átlagosan 449 forint. Az autósok akár 50 forintos különbséget is tapasztalhatnak a töltőállomások árai között.","[""gázolaj"",""üzemanyag"",""benzin""]",0
1976,8632,https://www.origo.hu/gazdasag/20071018-gyengult-a-tozsde.html,gazdasag,www.origo.hu,[origo],2007.10.18. 16:48,Gyeng�lt a t�zsde,"A Budapesti �rt�kt�zsde r�szv�nyindexe, a BUX 176,10 pontos cs�kken�ssel, 27 772,48 ponton z�rt cs�t�rt�k�n. A szerdai z�r� �rt�k�hez k�pest 0,63 sz�zal�kkal gyeng�lt.","A r�szv�nypiac forgalma 23,2 milli�rd forint volt, a vezet� r�szv�nyek az 5 forinttal er�s�d� Richter kiv�tel�vel gyeng�ltek az el�z� napi z�r�shoz k�pest. Pozit�v indul�s ut�n m�nuszba fordult a BUX, k�vetve az eur�pai t�zsdeindexeket. Makrogazdas�gi adat vagy konkr�t h�r nem befoly�solta cs�t�rt�k�n a keresked�st, ink�bb csak a vev�k hi�nya miatt esett a magyar piac - mondta P�ter J�nos, a KBC Securities �zletk�t�je az MTI-nek. Hozz�tette, hogy a New York-i b�rz�k kisebb vesztes�ggel nyitottak, mint ahogy azt a hat�rid�s indexek alapj�n napk�zben v�rni lehetett. A BUX z�r�sra f�ljebb kapaszkodott, �s ez az er�s�d�s p�nteken is folytat�dhat az amerikai piac pozit�v z�r�sa eset�n. Az Egis 140 forintos, 0,61 sz�zal�kos cs�kken�ssel, 22 800 forinton z�rt, forgalma 130 milli� forint volt. A kis �s k�zepes r�szv�nyek indexe, a BUMIX 0,89 ponttal, 0,03 sz�zal�kkal 3449,73 pontra emelkedett. Az OTP-r�szv�nyek �ra 0,53 sz�zal�kkal 9 389 forintra gyeng�lt, 12 milli�rd forint �rt�kben k�t�ttek r�juk �zleteket.  A Mol a nap v�g�re 1,44 sz�zal�kkal gyeng�lt, 27 800 forinton z�rt, a pap�r forgalma 6,6 milli�rd forintot tett ki. A Magyar Telekom-pap�rok 1,7 milli�rd forintos forgalommal 345 forinton z�rtak, ami az el�z� napi z�r��rhoz k�pest 0,21 sz�zal�kos gyeng�l�s. A Richter-r�szv�nyek 38 600 forinton z�rtak, ami a cs�t�rt�ki z�r��rhoz k�pest 1,01 sz�zal�kos er�s�d�s. A pap�r forgalma 1,5 milli�rd forint volt. Az Egis 140 forintos, 0,61 sz�zal�kos cs�kken�ssel, 22 800 forinton z�rt, forgalma 130 milli� forint volt. A kis �s k�zepes r�szv�nyek indexe, a BUMIX 0,89 ponttal, 0,03 sz�zal�kkal 3449,73 pontra emelkedett.","[""tőzsde"",""csökkenés"",""Egis"",""BUX"",""Budapesti Értéktőzsde Rt.""]",0
2338,11137,https://www.origo.hu/gazdasag/20101125-munkaltatoi-jarulekbol-nyugdijado-tobb-mint-atnevezes.html,gazdasag,www.origo.hu,[origo],2010.11.25. 16:51,Több egyszerű névcserénél a nyugdíjadó bevezetése,"Nyugdíjadóvá nevezné át a kormány a munkáltatói járulékot, így ugyanis a magánpénztárakban maradóktól el lehet majd vonni az állami nyugdíjat akkor is, ha a munkáltatójuk továbbra is fizet utánuk közterheket. Egyéni szinten a változás jelentős, az adóért ugyanis a járulékkal ellentétben nem jár ellentételezés, miközben a tébéjárulék már eddig is inkább egy adóra hasonlított, a nyugdíj nagyságának ugyanis alig volt köze a járulékhoz.","Nyugdíjadóvá válik az új nyugdíjrendszerben a bruttó bér 24 százalékát kitevő munkáltatói járulék, így az államnak ezen befizetések után nem keletkezik majd nyugdíjfizetési kötelezettsége - ezzel a technikainak tűnő megoldással biztosítaná a kormány, hogy a magánnyugdíj-pénztári tagság mellett döntők után továbbra is fizetnie kelljen a munkaadójuknak, de az állami nyugdíjból ne tudjanak részesedni. A jogi státusz megváltoztatását Selmeczi Gabriella, a miniszterelnök nyugdíjügyi megbízottja  jelentette be  csütörtökön. Matolcsy György nemzetgazdasági miniszter szerdán közölte, hogy a kormány elfogadta az állami nyugdíjrendszerbe történő átlépés szabályairól szóló javaslatot  (a szerdai bejelentésről  itt olvashat  részletesen). Akkor még nem volt egyértelmű, hogy ezt milyen jogi megoldással érné el a kormány, ezt pontosította csütörtökön Selmeczi. Matolcsy azt mondta: aki a magánpénztári rendszerben marad, az a 24 százalékos munkaadói befizetés után nem lesz jogosult az állami nyugdíjra, vagyis nyugdíjbefizetéseinek 70 százalékát elveszíti, és kiesik az állami szolidaritás rendszeréből (az erről szóló törvényjavaslatot pénteken nyújtja be a parlamentnek a kormány). Az új rendszerben az eddigi információk alapján a jogosultság tehát a munkavállalói járulékhoz kapcsolódik majd, a nyugdíjadó pedig csak egyike lesz az állami bevételeknek - a kormánynak pedig elég lesz olyan nyugdíjszámítási módszert meghatároznia, ami a munkavállalói járulékból vezeti le a nyugdíj nagyságát. A nyugdíjjárulék adóvá tétele makrogazdasági értelemben jóval kisebb változást jelent, a társadalombiztosítási járulék ugyanis már eddig is inkább adóként viselkedett a magyar gyakorlatban, és nem sok köze volt a biztosítási logikához. Ez utóbbi ugyanis azt tételezné fel, hogy a nyugdíj esetében nagyrészt a várható élettartam határozza meg a fizetendő díjat, miközben jelenleg a bruttó bér nagysága a meghatározó tényező. Ellentételezés vagy fedezet? A járulékok adóvá tétele több egyszerű átnevezésnél, az adókhoz és a járulékokhoz ugyanis más jogosultságok kapcsolódnak - bár ez csak a közgazdasági fogalmakból adódik, az államháztartási törvény ugyanis nem definiálja sem az adó, sem pedig a járulék fogalmát. ""A befizetett adó után semmilyen ellentételezés nem jár, vagyis a teljesített kötelezettség és az abból finanszírozott közjavakhoz való hozzájutás között nincs kapcsolat"" - mondta az adó és járulék közötti különbségről Vadász Iván, az Adótanácsadók Egyesületének alelnöke. Vadász szerint ezzel szemben a járulék és az abból finanszírozott járadék között szoros összefüggés van. ""A nyugdíjjárulék esetében például jelenleg úgy számolják ki, hogy ki mennyi nyugdíjat kaphat, hogy megnézik, hány évig volt biztosított az illető, s hogy az utolsó éveiben mekkora fizetésből vonták a járulékát"" - mondta a szakértő. A közgazdaságtani elmélet szerint az adók esetében érvényesül az ún. ""globális fedezet elve"", amely azt mondja ki, hogy a költségvetésben az összes bevételnek kell fedeznie az összes kiadást. A járulékok esetén nem ez az elv érvényesül, a járulék fizetése ugyanis alapot szolgáltat az adott szolgáltatás igénybe vételére. Járulék mint adójellegű befizetés Egy, az ügy politikai érintettsége miatt neve elhallgatását kérő adószakértő szerint a mostani megoldás diszkriminatív, mert van, aki kap valamit az átnevezett munkáltatói járulék után, és van, aki nem, de van példa már Magyarországon az adóként működő, de jogilag nem adónak minősülő befizetésekre: ilyen az egészségügyi hozzájárulás (eho), amit a társadalombiztosítási kassza bevételeinek növelésére vezették be. Selmeczi Gabriella nyugdíjbiztos jelentette be, hogy nyugdíjadó lesz a munkáltatói járulékból A helyzetet tovább bonyolítja, hogy Matolcsy György azt is kikötötte szerdán, hogy a nyugdíjkasszából csak nyugdíjcélú kifizetéseket lehet majd eszközölni. A járulékok esetében ez érthető is lenne, hisz azokat jogszerűen lehetett a társadalombiztosítási alaphoz irányítani, a nyugdíjadó bevezetése azonban ebben is változást hozhat, hisz az adók pántlikázása tilos - vagyis azt sem lehet kikötni, hogy csak nyugdíjra lehessen elkölteni az így befolyt pénzeket, azoknak a költségvetés egészét kellene finanszírozniuk. Vadász Iván szerint más okból sem érthető, hogy miért volt szükség a Selmeczi Gabriella által bejelentett átsorolásra, a munkáltatók ugyanis eddig sem egyénekre bontva fizették a 24 százalékos terhet, hanem egy összegben utalták valamennyi foglalkoztatottjuk után - vagyis azokat nem is lehetett személyekre pántlikázni. ""Minden jogorvoslati lehetőséget ki fogunk használni"" Az új szabályok szerint aki a magánpénztári rendszert választja, 2011. január 31-ig kell nyilatkoznia erről, aki nem nyilatkozik, az automatikusan átkerül az állami szisztémába. Az új szabályok csak a hatályba lépés utáni befizetésekre vonatkoznak, vagyis a már eddig befizetett járulékok után annak is jár majd állami nyugdíj, aki a magánpénztári rendszerben marad. ""Aki magánpénztári tag marad, a jövőbeli befizetések után járó állami jogosultságokról mond le"" - mondta Selmeczi. A magánkasszákat tömörítő Stabilitás Pénztárszövetség amiatt tiltakozott, hogy megítélése szerint nem valós lehetőség az állami rendszer és a magánnyugdíjpénztárak közötti választás a szerdán bejelentett szabályok alapján. A pénztárszövetség újra megismételte, hogy véleménye szerint az intézkedések sértik az alkotmányos alapelveket, illetve a magántulajdonhoz való jogot, ezért minden jogorvoslati lehetőséget ki fognak használni. ""Szabad-e úgy a döntés, hogy pisztolyt tartanak az ember fejéhez?"" - mondta Bába Julianna, a szövetség elnöke arra a kormányzati érvelésre reagálva, miszerint senkit nem kényszerítenek az állami rendszerbe való visszatérésére, a döntést mindenki szabadon hozhatja meg. Az elnök szerint akkor lenne valós a választás szabadsága, ha nem csak a munkavállaló által fizetett 10 százalék kerülne az önkéntes pénztárakhoz, hanem a munkaadó által fizetett 24 százalékos rész is (erről  itt olvashat  részletesen).","[""nyugdíj"",""jogi lehetőség"",""nyugdíjadó"",""magánnyugdíjpénztár""]",0
1800,7613,https://www.origo.hu/gazdasag/magyargazdasag/20081209-a-mezogazdasag-huzta-a-hazai-ossztermeket.html,gazdasag,www.origo.hu,MTI,2008.12.09. 10:10,A mezőgazdaság húzta a hazai termelést,"A bruttó hazai termék (GDP) a III. negyedévben 0,8 százalékkal haladta meg az egy évvel korábbit, naptári hatás kiszűrésével 0,7 százalékkal nőtt, a növekedés húzóereje a mezőgazdaság teljesítménynövekedése volt - közölte a Központi Statisztikai Hivatal (KSH) kedden.","Az adatok megegyeznek a korábban közölt, első becslésen alapuló számokkal. A szezonálisan kiigazított adatok szerint 2008 III. negyedévében a gazdasági teljesítmény az előző negyedévhez képest stagnált.  Az árutermelő ágazatok - mezőgazdaság, ipar és építőipar - hozzáadott értéke a nemzetgazdasági átlagnál erőteljesebben, 6,1 százalékkal nőtt a III. negyedévben az egy évvel korábbihoz képest. Ezt a mezőgazdaság hozzáadott értékének kiemelkedő, 50,8 százalékos növekedése alapozta meg. A mezőgazdasági termelés ilyen mértékű bővülését az elmúlt év alacsony szintje és a növénytermelés ez évi kedvező eredményei okozták. Az ipari teljesítmény, a korábbi bővülés után, összességében 2,2 százalékkal csökkent, főképp a feldolgozóipar 3,2 százalékos visszaesése miatt. A feldolgozóiparon belül a járműgyártás növekedett a legdinamikusabban, míg jelentősebb visszaesés a textilipar és a villamos-, gép-, műszergyártás területén mutatkozott, elsősorban az export további mérséklődése következtében. Az építőipar hozzáadott értéke a második negyedévhez hasonlóan, 5,0 százalékkal maradt el az egy évvel korábbi negyedév adatától.  A KSH adatai szerint a szolgáltatások bruttó hozzáadott értéke 2008 III. negyedévében összességében 1,5 százalékkal maradt el az előző év azonos időszakától. A szolgáltatások közül 1,6 százalékos teljesítménynövekedés egyedül a tavaly visszaesést produkáló közigazgatás, oktatás, egészségügyi, szociális ellátás területén mutatkozott. A szállítás, raktározás, posta és távközlés hozzáadott értéke mérsékelten, 0,6 százalékkal maradt el a 2007 III. negyedévi szinttől. A szállítás visszaesése elsősorban a kül- és belkereskedelmi forgalom további mérséklődésének tudható be. A pénzügyi tevékenység, ingatlanügyletek, gazdasági szolgáltatás nemzetgazdasági ág teljesítménye 2008. III. negyedévére 3 százalékkal, a kereskedelem, szálláshely-szolgáltatás és vendéglátás teljesítménye pedig összességében 2,1 százalékkal csökkent, amiben tükröződik a kiskereskedelmi forgalom további visszaesése. A GDP felhasználási oldalán a háztartások végső fogyasztása 0,9 százalékkal növekedett, a kormányzattól származó természetbeni társadalmi juttatások erőteljes, 5,8 százalékos növekedésének köszönhetően. A háztartások fogyasztási kiadása lényegében stagnált, mindössze 0,1 százalékos növekedét mutatott, mint ahogyan a KSH szerint a közösségi fogyasztás mértéke sem változott. Ezen tényezők eredőjeként a végső fogyasztás 0,8 százalékkal emelkedett. A bruttó állóeszköz felhalmozás továbbra is visszaesést mutat, az 1,5 százalékos csökkenés főként a két legnagyobb súlyú ágazat beruházásainak - feldolgozóipar, valamint a szállítás, raktározás, posta és távközlés - mérséklődése miatt. A belföldi felhasználás összességében 0,3 százalékkal növekedett. A KSH szerint a nemzetgazdaság külkereskedelmi forgalmán belül az export 3,5 százalékkal, míg az import 2,8 százalékkal emelkedett. A növekedés mértéke mind az export mind az import tekintetében visszaesett a 2003 első negyedéveiben tapasztalt szintre, főként az áruforgalomnál tapasztalható okokra és a külkereskedelmi cserearány romlásra visszavezethetően. Az áruforgalom exportja 3,3 százalékkal, importja 2,0 százalékkal nőtt, míg a szolgáltatások exportja 4,4 százalékkal, importja 7,2 százalékkal bővült. A szezonálisan kiigazított adatok szerint 2008 III. negyedévében a gazdasági teljesítmény az előző negyedévhez képest stagnált. Ebből a mezőgazdaság 5,2 százalékos növekedést mutatott, az ipar 1,7 százalékkal csökkent, a szolgáltatások pedig összességében 0,5 százalékkal estek vissza. A háztartások fogyasztási kiadása 0,2 százalékkal csökkent. A kormányzattól származó természetbeni juttatások volumene 1,4 százalékkal növekedett. A közösségi fogyasztás 0,4 százalékkal csökkent, a végső fogyasztás szinten maradt. Az export 0,3 százalékkal, az import 1,5 százalékkal esett vissza. A bruttó hazai termék volumene a szezonális és naptári hatás kiszűrésével 1,0 százalékkal nőtt az előző év azonos időszakához viszonyítva.","[""mezőgazdaság"",""GDP"",""Központi Statisztikai Hivatal""]",0
231,9182,https://index.hu/sport/kosarlabda/2008/06/05/ratgeber_a_szpartak_moszkvahoz_mehet/,sport,index.hu,Index,2008.06.05. 11:33,Rátgéber a Szpartak Moszkvához tart?,"A tizenöt év után Pécsről távozó kosárlabdaedző, Rátgéber László empátiát szeretne kérni. Előfordulhat, hogy a kapitányi tisztet is betöltő szakember az orosz Szpartak Moszkva vezetőedzője lesz, bár ő erre csak annyit mond: partizánakció.","Rátgéber László, a MiZo Pécs 2010 női kosárlabdacsapatától hétfőn  elköszönt  vezetőedző valószínűleg az Euroliga-győztes Szpartak Moszkvánál folytatja pályafutását. Az edző évek óta fontolgatta, hogy elhagyja a csapatot, a döntő lökést az egyik kulcsember, Fegyverneky Zsófia távozása adta meg. A tizenöt év alatt kilenc bajnoki és kilenc Magyar Kupa-győzelmet, illetve három Euroliga Final Four-szereplést elért szakember - leendő klubjának kérésére hivatkozva - még nem erősítette meg a hírt az Indexnek. Azt tudni lehet, hogy a Szpartak tulajdonosa, Shabtai von Kalmanovic már hosszú ideje csábította együtteséhez a trénert, és az idei Euroliga négyes döntőjének helyszínén, Brnóban tárgyaltak a klubváltásról. A hírek szerint már tavaly is közel álltak a megállapodáshoz, de akkor még vállalt Pécsen egy évet. „Reggeltől a szerződésem kapcsán óta hívogatnak, pedig nekem tíztől edzést kell tartanom a válogatottnak” – mondta az Indexnek az edző, majd többször is partizánakciót emlegetett. „Mivel a következő munkaadóm megkért rá, a hivatalos bejelentésig nem nyilatkozhatok. Sajnálom, hogy bulvártéma lett a távozásom. Tizenöt év után megyek el Pécsről, szeretnék egy kis empátiát kérni"" - nyilatkozta az MTI-nek Rátgéber. Rátgéber helyét az eddigi másodedző, Füzy Ákos veszi át a pécsi kispadon.",,1
1189,3784,https://aktiv.origo.hu/gazdasag/hirek/vallalatihirek/20010313kedden.html,gazdasag,aktiv.origo.hu,[origo],,Kedden döntenek a Malévről,"Várhatóan a keddi ülésén dönt a kormány arról, hogy megkaphatja-e az állami garanciát a Malév Rt. ahhoz a 20-25 milliárd forintos hitelhez, amelyre a működőképessége fenntartásához lenne szüksége a társaságnak. A kölcsönfelvétellel kapcsolatos javaslatot - a Malév közreműködésével - az Állami Privatizációs és Vagyonkezelő (ÁPV) Rt. készítette el.","Kerényi Évától, az ÁPV Rt. ügyvezető igazgatóhelyettesétől a Népszava megtudta: kedden csak a rövid távú finanszírozási tervek kerülnek a kormány elé, a légicég jövőjével kapcsolatos kérdések, illetve a vállalat későbbi üzemeltetésére vonatkozó stratégiai tervezetek nem szerepelnek a kormányülés napirendjén. Így egyelőre nem várható döntés arról sem, hogy feltőkésítik, privatizálják vagy megszüntetik-e a légitársaságot. Mint azt a Népszava megírta: a légiszállítási cég elmúlt évi vesztesége megközelíti a 11 milliárd forintot. Lotz Károly szabad demokrata képviselő, volt közlekedési miniszter a vállalat helyzetével kapcsolatban korábban a Népszavának kifejtette: a Malévnek ma már nem elegendő az ÁPV Rt. vezetése által javasolt 20-25 milliárd forint körüli tőkejuttatás, a társaság hosszú távú működéséhez ugyanis hozzávetőleg 150 milliárd forint tőkeinjekcióra lenne szükség. Kocsi Margit, a Malév Rt. szóvivője sem a hitelfelvételről, sem az ahhoz kért állami garanciáról, sem a cég jövőjével kapcsolatos stratégiai tervekről nem kívánt nyilatkozni. Arról azonban beszámolt, hogy április elejétől kivonják a forgalomból a TU-154-es repülőgépeket. Az elavult légi járműveket Boeing- 737-es gépek váltják majd fel. A Malév öt darab TU géptől válik meg, s helyettük a nyár elejéig öt darab bérelt Boeing repülőgépet állít üzembe. Az első ""csere-gép"" már február közepén megérkezett. Illés József  (Népszava) Ajánlat : Malév ÁPV Rt . Korábban : Lélegzethez juthat a kölcsönből a Malév (2001. március 12.) Elhalasztották a Malév privatizációját (2001. január 8.)","[""hitel"",""devizapiac"",""Malév Rt."",""Malév"",""ÁPV Rt."",""Állami Privatizációs és Vagyonkezelő""]",0
135,5528,https://index.hu/sport/futball/2010/vb/cikkek/ha_nem_nyer_sanszos_hogy_anglia_kiesik/,sport,index.hu,Joó Gábor,2010.06.23. 10:50,"Anglia, ha nem nyer, sanszos, hogy kiesik","A C csoport igen izgalmasan alakulhat, majdnem minden csapat sikere vagy bukása függhet a másik mérkőzés eredményétől. Anglia győzelmet ígér, bukása nagyon váratlan lenne, de a brit sajtó egyáltalán nem zárja ki.","A C csoport állása az utolsó kör előtt: 1. Szlovénia, 4 pont (3-2), 2. USA, 2 pont (3-3), 3. Anglia, 2 pont (1-1), 4. Algéria, 1 pont (0-1). A négyesből bárki a nyolcaddöntőbe kerülhet, előfordulhat, hogy az Egyesült Államok és Anglia között a több lőtt gól dönt, még az is, hogy sorsolás. Anglia Szlovéniával, az USA Algériával találkozik. Szlovénia csak akkor eshet ki, ha kikap, de még vereséggel is továbblép, ha a másik meccs iksz, vagy ha csak eggyel veszít, Algéria csak eggyel győz, és a végén több lőtt góllal áll, mint Algéria. Algéria csak akkor mehet tovább biztosan,  ha két góllal  győz . Egygólos sikernél valószínűleg már Anglia többgólos győzelmére is szüksége lesz, hogy megelőzze Szlovéniát. A másik két csapatnak még több lehetősége van. Az USA továbbjut, ha nyer, illetve ha döntetlenezik, miközben a másik meccs is  döntetlen, és a végén több lőtt góllal áll, mint Anglia. Anglia továbbjut, ha nyer, vagy ha ikszel, a másik meccs is iksz, és a végén több lőtt gólja van, mint az USA-nak. Ha az USA és Anglia is döntetlent játszik, azonos ponttal állnak, ha még lőtt góljaik száma is megegyezik, kisorsolják, melyik megy tovább. Anglia egyetlen eddigi góljával hátrányból indul az amerikaiakkal  szemben. Anglia kiesése természetesen a vb meglepetése lenne, de még az angol sajtó sem veti el a lehetőségét. A csapaton az első két kiábrándító eredmény, valamint  a még kiábrándítóbb játék  miatt  óriási a nyomás , ráadásul az edzőtáborban  balhé volt  John Terry szervezkedéséből. Fabio Capello szövetségi kapitány állítja, győznek, Terrynek megbocsátott, a kezdőbe nevezi, középhátvéd párja Matty Upson lesz. Terry mellett az első meccsen Ledley King kezdett, de megsérült, a becserélt Jamie Carragher meg két sárgát szedett össze, eltiltott. Az olasz kapitány nem árulta el a kezdőjét, a brit sajtó azt sejti, visszakerül James Milner, abban pedig biztos, hogy elöl Emile Heskey helyett Jermaine Defoe kezd Wayne Rooney ékpárjaként. A középpályán valószínűleg marad Steven Gerrard és Frank Lampard is, bár több szakértő Lampardot mellőzné. Mögöttük Gareth Barry helye biztos, a két szélső hátvéd Ashley Cole és Glen Johnson lesz, mint eddig. A kapuba újra a Robert Green potyája miatt bekerült David James állhat. A mérkőzéseket egy időben, délután négy órakor kezdik, Anglia Porth Elizabethben, az USA Pretoriában játszik.",,1
25,1310,https://index.hu/sport/futball/atigazolas/2008/07/23/wenger_rossz_iranyba_halad_a_futball/,sport,index.hu,Mártha Bence,2008.07.23. 11:30,Wenger: Rossz irányba halad a futball,"Az Arsenal menedzsere átgondoltabb, felelősségteljesebb viselkedésre szólítja fel a nagy klubokat, pedig maga is tudja, hogy a piac minden szereplője hibás a jelenlegi helyzet kialakulásában, maguk a játékosok is.","Az Arsenal soha nem arról volt híres, hogy csillagászati összegekért játékosokat igazolt volna. Arséne Wenger inkább bízott a megfigyelőiben, akik jelentették, ha valahol felbukkant egy tehetséges játékos, akit aztán olcsón (de legalábbis nem drágán) Londonba csábított, majd világsztárt faragott belőle. Fabregas, Flamini, Hleb, Adebayor és Van Persie mind ilyenek voltak, de Henry és Vieira is lényegesen drágábban távozott, mint amennyiért a francia menedzser vette őket. Wenger közgazdásznak sem utolsó, és annak ellenére, hogy ő is nyúlt már csúnyán mellé játékossal, azért nem véletlenül tartják az egyik legnagyobb bölcsőrablónak. Most azonban nyűgös a francia mester. Hleb (Barcelona) és Flamini (Milan) már odavan, Adebayor egyik önértékelési zavarból a másikba esve már maga sem tudja, melyik európai nagycsapat ajánlatát fogadja el, miközben Van Persie-t a Juventus, Fabregast nevelőklubja, a Barcelona támadja. Bár az angol klubok hagyományosan igen erősek, és általában nincsenek rákényszerülve arra, hogy elengedjenek játékosokat, hacsak maguk is nem hajlanak az üzletre, az Arsenal kirablását már érthetően nehezen viseli Wenger, hiszen az érkezők oldalán egyelőre egyedül a 21 éves francia Nasri áll. Hamarosan az Arsenal is igazolni fog, efelől semmi kétség (védekező középpályás és csatár mindenképpen kell), de még előtte Wenger kiöntötte a szívét az Arsenal hivatalos lapjának. „Úgy gondolom, a futball rossz irányba halad, ha a klubok nem tisztelik egymást” – válaszolt egy C. Ronaldo sorsát firtató kérdésre, majd kiemelte, hogy a portugál játékos klubcseréje körüli hercehurca azt mutatja, hogy a nagy és gazdag klubok úgy érzik, bármit megtehetnek. „Amit Calderon művel, az egyszerűen felháborító. Hogy gondolja, hogy a sajtón keresztül üzen egy akkora klubnak, mint a Manchester United, hogy ne tartsanak vissza egy elvágyódó játékost?” Való igaz, a Real Madrid átigazolási piacon mutatott viselkedése már a múltban is többek felháborodását magára vonta, hiszen a klub anyagi lehetőségeit és hírnevét kihasználva többször fordult elő, hogy kulcsjátékosokat csábítottak el más csapatoktól. „Minden játékos fejét meg lehet keverni, ez azonban egész egyszerűen felelőtlenség. Úgy gondolom, a nagy kluboknak inkább példát kellene mutatniuk. A futball a világ sportjának egyik legnépszerűbb színpadává vált, és ezt minden nagycsapatnak észben kellene tartania, és úgy viselkednie a világ szeme láttára, hogy az ne tüntesse fel rossz színben sem a sportágat, sem őket magukat.” Az egyszeri szurkoló meglehetősen keveset tud az átigazolások körülményeiről, de valóban nehéz elképzelni, hogy ezek az ügyletek tényleg úgy zajlanak, ahogy azt az UEFA rendelkezései előírják. Kiiktathatatlan tényező ugyanis a játékos menedzsere, akinek természetesen érdeke, hogy védence minél nagyobb vihart kavarva, a lehető legnagyobb összegért váltson csapatot. A dolgok menete szerint először a kluboknak kell kapcsolatba lépniük egymással, és csak utána jöhetne a játékos megfőzése, ám ez a legtöbb esetben pont fordítva történik: a menedzser egyezkedik a kérővel, majd ezt tudatja a játékossal, aki rendszerint azonnal közli a klubjával, hogy szívesen maradna, de sokkal jobban érezné magát, ha egy nullát hozzácsapnának a fizetéséhez. Amennyiben ez nem történik meg, a hányattatott sorsú labdarúgó a nemzetközi sajtó felé fordítja könnyekben ázó orcáját, és reszkető hangon előadja, hogy őt bizony rabszolgaságba kényszerítik, pedig semmi mást nem akar, csak pirosban/zöldben/fehérben folytatni pályafutását. A szurkoló pedig, akit természetesen jóval kevésbé érdekel, hogy mi történik a háttérben, hiszen csak a kirakatot látja, hajlamos megsajnálni a játékost, és az ő pártjára állni. Wenger zárómondata lehet, hogy napjaink labdarúgásában (különösen az idei szezonban, amikor a legnagyobb játékosok klubcseréje van folyamatban) naivnak hat, de igazságtartalmával nehéz vitába szállni. „A nagy klubok viselkedése számomra azt jelenti, hogy nincsenek tisztában a labdarúgás megítélését illető felelősségükkel.”",,1
1493,5720,https://www.origo.hu/gazdasag/hirek/20081219-nagyon-sok-ember-keresi-fel-a-webaruhazakat-a-karacsony-miatt.html,gazdasag,www.origo.hu,[origo],2008.12.19. 7:55,Tolongás az internetes áruházakban,"Nem látszik a válság a webáruházak forgalmán. A internetes üzletek nagy keresletről számoltak be, igaz, a kiskereskedelmi szektor szóban forgó szegmense csak lassan fejlődik - írja a Népszabadaság.","A karácsonyi szezonnal még nincs vége, a magyarországi internetes áruházak jelentős, tavalyhoz képest 40-50 százalékos forgalombővülést értek el. Tehát a válság negatív hatásait nem érzékelik a webáruházak.    A világhálón keresztül történő kereskedelem motorja az elektromos cikkek adásvétele. Várkonyi Balázs, az Extreme Digital ügyvezetője a Népszabadság online boomról beszélt, mint mondta a cég tavalyi 7 milliárd forintos árbevétele idén 8 milliárd forintra gyarapodik, és a világhálón keresztül történő értékesítés ennél jóval nagyobb arányban bővült. Mecésri Ildikó, az eBolt illetékes vezetője ehhez azt tette hozzá, hogy a mostani karácsonyi szezonban 40 százalékos bővülést tapasztaltak.    A hazai netes kereskedés második legnagyobb szegmense a könyvkereskedelem. Dietrich Tamás, a Bookline.hu vezérigazgatója elmondta, hogy míg hagyományos könyvesboltjuk forgalma stagnál, addig az interneten 46 százalékkal több könyvet adtak el darabszám tekintetében december közepéig, mint a tavalyi év hasonló időszakában.    A nagyobb webáruházak látványos fejlődése elsősorban azzal magyarázható, hogy még kezdetleges állapotban van a piac, vagyis bőven van tér a bővülésre. Az internetes üzletek idén várható 60-70 milliárd forintos forgalma töredéke a 3000 milliárdos teljes magyar kiskereskedelmi forgalomnak. Az online kereskedelem dinamikusabb gyarpoadásának egyébként gátat szab a viszonylag szűk kínálat, de még nagyobb problémát jelent a poetnciális vásárlók bizalmatlansága.","[""internet"",""webbolt"",""áruház"",""webáruház"",""Népszabadaság""]",0
798,1270,https://www.origo.hu/gazdasag/20090603-angela-merkel-hibas-politkkat-kovetnek-a-jegybankok.html,gazdasag,www.origo.hu,[origo],2009.06.03. 13:45,Berlini kritika a jegybankoknak,"Angela Merkel szokatlanul élesen kritizálta a világ vezető jegybankjait, a német kancellár szerint ugyanis a ""nem konvencionális"" jegybanki eszközök alkalmazása nem enyhíti, hanem épp súlyosbítja a válság hatásait.","Merkel a Financial Times (FT) tudósítása szerint komoly kritkával illette az egyesült államokbeli Federal Reserve (Fed), a londoni Bank of England (BoE) és a frankfurti Európai Központi Bank (EKB) által az utóbbi időben követett stratégiát, a központi bankok ugyanis eddig nem alkalmazott eszközöket használva jelentősen bővítették a pénzkínálatot. A kancellár kommentárja különösen annak fényében meglepő, hogy Németországban a politikai vezetés szinte sosem minősíti a monetáris politikai döntéseket. ""Nagyon szkeptikus vagyok mind a Fed, mind pedig a Bank of England akcióinak hatékonyságával kapcsolatban"" - fogalmazott Merkel, aki szerint az EKB sem tudott ellenállni a nemzetközi nyomásnak, és a fent említett bankok nyomába lépett. A kancellár szerint vissza kell térni a korábban követett, független jegybanki politikához.","[""Angela Merkel"",""gazdasági válság"",""monetáris politika"",""jegybank"",""Fed"",""EKB"",""Bank of England""]",0
1961,8537,https://www.origo.hu/gazdasag/20071128-ingatlankozvetitok-a-franchiserendszere-a-jovo.html,gazdasag,www.origo.hu,Galambos Péter,2007.12.02. 11:54,Felfalják a kis irodákat a nagy közvetítők,"A kisvállalkozók finanszírozási nehézségei ellenére gyorsan nőttek az elmúlt években a franchise-rendszerű ingatlanközvetítő hálózatok. Úgy tűnik, ez a jövőben sem lesz másként, az érintett cégek legalábbis roppant optimisták.","A franchise a gazdaság egészét tekintve is meglehetősen sikeres vállalkozási formának számít - a Franchise Magazin becslése szerint 300 átadó és 18 ezer átvevő dolgozhat ma Magyarországon -, az ingatlanközvetítésben pedig évről évre nő az ilyen rendszerben működő hálózatok piaci részesedése. Ebben az ágazatban a független vállalkozásként működő kis cégek különösen jól tudják kihasználni a franchise-módszer előnyeit, így például a bevált értékesítési rendszer átvételét és a márka ismertségét. Ezért mind több kis ingatlanforgalmazó látja abban a túlélés zálogát, hogy csatlakozik valamely nagy riválisához. A folyamat annak ellenére is meglehetősen gyorsan zajlik - ezt a piacvezető hálózatok terjeszkedési üteme alapján bízvást kijelenthetjük -, hogy ezek az induló kisvállalkozások a tevékenységük jellegénél fogva szinte semmilyen pénzügyi segítségre nem számíthatnak. A kereskedelmi bankok ugyanis a nagy kockázat miatt általában nem finanszíroznak afféle befektetéseket, mint a know-how megvásárlása. Még nincs kész az MFB-termék A bankok jelentősebb eszközigény híján legfeljebb jelzáloghitelt nyújtanának, de erre érthető módon nem sok induló vállalkozó hajlandó. Pedig a 3-8 millió forint kezdőtőke csak keveseknek áll rendelkezésére - ecsetelte a problémát az [origo] érdeklődésére Kühne Kata, a Magyar Franchise Szövetség elnökségi tagja, az Otthon Centrum franchise-igazgatója.  A Magyar Fejlesztési Bank alig több mint egy éve jelentette be, hogy a szövetséggel közösen franchise-finanszírozási terméket dolgoz ki, ez azonban még nem valósult meg. A szellemi jog megvételének finanszírozása nehezen megoldható, a tudományos kutatáshoz hasonló kategóriába kellene kerülnie, esetleg a forgóeszközhitel-konstrukció képzelhető még el - mondta kérdésünkre Aladics Sándor, az MFB vezérigazgatója. Hogy mindezek ellenére mégis virágzik a franchise, vélhetően az átlagnál sokkal jobb statisztikákkal magyarázható. A franchise-szövetség két évvel ezelőtti vizsgálata szerint, míg az új vállalkozások 90 százaléka egy éven belül eltűnik, a franchise-ban ez az arány csupán 30 százalék - jegyezte meg Kühne Kata. Területi védettség Az ingatlanszektorban bevált módszer, hogy a hálózat az egységes marketing és cégarculat mellett üzletviteli know-how-val, a teljes adatbázis rendelkezésre bocsátásával, illetve a társértékesítők megfelelő képzésével segíti a partnereit. Ezen felül területi védettséget biztosít a hozzá tartozó irodáknak, vagyis nem engedi egymáshoz túl közel települni őket. Cserébe a nagyok természetesen többféle anyagi ellenszolgáltatást várnak. Így egyszer belépési díjat (ez egy ígéretes területen kétmillió forint is lehet, de általában kevesebb), százezres nagyságrendű marketinghozzájárulási és franchise-díjat, valamint forgalmuk meghatározott százalékát.","[""Magyarország"",""finanszírozás"",""Iroda"",""franchise-rendszer"",""Otthon Centrum""]",0
508,8377,https://www.origo.hu/tudomany/20171016-folyamatosan-veszit-magassagabol-a-zuhano-tienkung-1-urallomas.html,tudomany,www.origo.hu,Origo,2017.10.16. 21:27,Heteken belül 100 kilós roncsok hullhatnak az égből,"A 8,5 tonnás kínai űrlaboratórium, a Tienkung-1 darabokra szakadt az atmoszférában. Bár nagy része elég a légkörben, néhány darabja – amelyek akár a 100 kilogrammot is elérhetik – heteken belül becsapódhat a földbe.","A 10,3 méter hosszú Tienkung–1 az első kínai kísérleti űrállomás, amelyet 2011. szeptember 29-én állítottak pályára. Küldetése 2016 márciusában fejeződött be. Augusztusban a földi irányítás elvesztette az uralmát az űrállomás felett, így az arra van kárhoztatva, hogy a földi atmoszférába belépve megsemmisüljön. Most a kínai szakértők közzétették a becsapódás várható idejét, az esemény 2017 októbere és 2018 áprilisa között fog bekövetkezni. A fejleményekről az ázsiai ország űrügynöksége értesítette az ENSZ-t is. Az utóbbi hetekben a Tienkung-1 folyamatosan vesztett magasságából, és már az atmoszféra sűrűbb rétegeiben tartózkodik, kevesebb mint 300 kilométerre a földfelszíntől – írja a  The Guardian . Bár csekély annak a valószínűsége, hogy a zuhanó roncsdarabok bárkiben is kárt tesznek,  a kutatók nem tudják megmondani, pontosan hol is fognak földet érni a maradványok.   Ezt ugyanis akár a légköri körülmények is befolyásolhatják. Ha nem találnak el senkit a maradványok, akkor is óvatosnak kell lenni: egy erősen mérgező és maró hatású anyagot, hidrazint tartalmazhatnak, így semmiképpen sem szabad megérinteni a roncsokat. Nem a mostani az első, hogy egy nagyobb űreszköz kontrollálhatatlan körülmények között zuhan a Föld felé: a NASA 77 tonnás Skylab űrállomása például szintén irányíthatatlanná vált, és a nyugat-ausztráliai Perth közelében ért földet még 1979-ben.  Hasonlóan járt az 1982-ben indított Szaljut-7 nevű szovjet űrállomás is, amely a Koszmosz-1686 kísérleti modulegyüttessel közösen, 1991. február 7-én lefékeződve, irányítás nélkül tért vissza a Föld légkörébe, ahol szétesett, és darabjai Chile és Argentína lakatlan területeire zuhantak. A Mir űrállomás az eddigi legnagyobb ember alkotta objektum, ami belépett a földi atmoszférába.  A 120 ezer kilogrammos űreszköz 2001-ben tért vissza, a zuhanó roncs egy részét a Földről is lehetett látni.   A Mirrel összehasonlítva a Tienkung–1 meglehetősen „aprócska"", ennek ellenére nem kizárt, hogy az izzó maradványok napszaktól függően a földfelszínről is megfigyelhetőek lesznek majd. Nemcsak a működésképtelenné vált űrállomások, de a nagyobb űrszemétdarabok (pl. elhagyott hordozórakéta-fokozatok) is okozhatnak problémákat, ha visszatérnek bolygónkra. Számos ilyen eset történt az elmúlt években, nemrég például Mianmar északi részén zuhant le az égből egy négy méter hosszú, fémből készült objektum. A kérdéses űrszemét az egyik Hosszú Menetelés-11 típusú kínai hordozórakéta maradványa lehetett. Szerencsére nem sérült meg senki.","[""Kína"",""űrszemét"",""űrkutatás"",""űrállomás"",""zuhanás"",""Tienkung-1""]",2
888,1840,https://magyarnemzet.hu/gazdasag/ket-uj-tag-johet-az-eurozonaba-8269284/,gazdasag,magyarnemzet.hu,Fellegi Tamás Péter,2020. június 20. szombat 06:45,Két új tag jöhet az eurózónába,"Az Európai Központi Bank jelezte, hogy a két ország komoly lépéseket tett a konvergencia érdekében, így akár év végén beléphetnek az ERM II árfolyamrendszerbe. Két évvel később, ha minden simán megy, jöhet a pénzcsere.","Horvátország és Bulgária esetében többször felvetődött már a két ország csatlakozása a valutaunióhoz, különösen az utóbbival kapcsolatban volt erről szó. Bulgária az árfolyam szempontjából már most is olyan, mintha tag lenne, miután több mint húsz éve valutatanácsi rendszert használ, vagyis lényegében annyi helyi valuta van forgalomban, amennyi eurófedezettel rendelkezik az ország. Ez lehetővé tette a kötött árfolyamot, ez nem is változott az euró bevezetése óta (korábban egy leva egy német márkával volt egyenértékű). Az ország makrogazdasági szempontból így alkalmas volt az európai közös pénz átvételére, azonban az euró­zóna más problémákat látott megoldatlannak: ilyenek voltak a korrupció vagy a szervezett bűnözés elleni fellépés nem megfelelő mértéke. Most azonban az Európai Központi Bank (EKB) egyik igazgatósági tagja jelezte, hogy már megfelelőnek látják a bolgár folyamatokat, és nem tartják kizártnak, hogy Bulgária és Horvátország akár 2023-ban bevezethesse az eurót. Miután a bevezetéshez két teljes évet kell eltölteni az ERM II mechanizmusban, ez arra utalhat, hogy 2021-et már a rendszerben töltené a két ország, vagyis rövidesen sor kerülhet a döntésre. Kérdés, hogy miért most gyorsított a két ország, és miért most látja elérkezettnek az időt az eurózóna. A válasz vélhetően nem kis részben a koronavírus-járvány okozta gazdasági válság lezajlásához köthető. Lényeges szempont, hogy mindkét ország, de különösen Horvátország gazdasága igen nagy mértékben függ az idegenforgalomtól, amelyet erősen visszavetett, sőt átmenetileg leállított a járvány, és vélhetőleg a nyár sem fog még úgy alakulni, mint más években. Az euró bevezetése középtávon kissé kompenzálhatja ezt a hatást, miután az eurózóna lakossága szívesen utazik olyan helyre, ahol azonos valutát használhatnak, így ettől a lépéstől a turizmus élénkülését várják. Ugyancsak befolyásolhatta a döntést, hogy a jelek szerint az eurózóna jól bírta a válságot, noha néhány tagország erős recesszión esik át. Sikerült az olasz problémát is kezelni: az EKB kötvényvásárlásai lehetővé tették, hogy az olasz kötvényhozamok alacsonyan maradjanak, ne nőjenek meg az ország kamatterhei. Az eurózóna szempontjából a bővülés presztízst jelenthet egy olyan időszakban, amikor az Európai Uniót elhagyta egy tagállam, ugyanakkor a két tagjelölt is viszonylag jól vészelte át a válságot, így a bizalom is megnőhetett irántuk.","[""bulgária"",""ERM II. árfolyamrendszer"",""Európai Központi Bank (EKB)"",""eurózóna"",""Horvátország""]",0
192,7434,https://magyarnemzet.hu/sport/a-puskas-arenaban-jatszhatjak-az-europai-szuperkupa-merkozest-8233884/,sport,magyarnemzet.hu,Magyar Nemzet,2020. június 12. péntek 11:00,A Puskás Arénában játszhatják az európai Szuperkupa-mérkőzést,Olasz sajtóhírek szerint az eddig kijelölt Porto helyett Budapest rendezheti a Bajnokok Ligája és az Európa-liga győztesének mérkőzését.,"A  Sky Italia  értesülései szerint amennyiben az Európai Labdarúgó-szövetség június 17-én bejelenti, hogy a Bajnokok Ligájában nyolcas döntőt rendez Lisszabonban, úgy az eredetileg kijelölt helyszín, Porto helyett Budapest rendezheti a BL- és az Európa-liga-győztes csapatok csatáját. Szintén az olasz portáltól származó információ, hogy az Európa-liga nyolcas döntőjét Németországban, a női Bajnokok Ligájáét várhatóan Spanyolországban rendezik, ám konkrét városokat nem említ a honlap. Az Európa-liga kapcsán korábban Frankfurt vetődött fel lehetséges helyszínként. A sajtóhírre reagált a Magyar Labdarúgó-szövetség. – Az MLSZ számos rangos rendezést nyert el a közelmúltban, és a jövőben is vannak már nekünk ítélt rendezvények. Többször jeleztük a nemzetközi szervezeteknek és a hazai közvéleménynek, hogy további rendezvényeknek is szívesen adunk otthont. Ami a mostani versenyeket illeti, ameddig nem ismerjük az UEFA döntését a szervezés részleteiről – időpont, mérkőzések száma, nézők részvétele –, addig felelőtlenség volna nyilatkoznunk – reagált Sipos Jenő, az MLSZ szóvivője.","[""labdarúgás"",""puskás aréna"",""Szuperkupa-mérkőzés""]",1
289,780,https://www.origo.hu/tudomany/20160307-merkur-naprendszer-sotet-felszin.html,tudomany,www.origo.hu,Origo,2016.03.07. 17:08,Fény derült a Merkúr sötét rejtélyére,"Jó ideje foglalkoztatja a tudósokat, hogy miért annyira sötét a Merkúr felszíne. A Naphoz legközelebb eső bolygó ugyanis sokkal kevesebb fényt ver vissza, mint a Hold, amelyen ugyancsak sűrűn fordulnak elő fekete területek,  ám ezek alacsony fényvisszaverő képességét a vasban gazdag ásványok okozzák. Ilyen ásványok azonban nagyon ritkán fordulnak elő a Merkúron, így felmerül a kérdés, mitől fekete a planéta jelentős része.","Nagyjából egy évvel ezelőtt a tudósok már előálltak egy teóriával. Eszerint a Merkúr felszínét a szén sötétíti be, mely a Belső Naprendszerbe érkező üstökösök becsapódásával fokozatosan halmozódott fel az égitest felszínen. A szénbőséget az amerikai John Hopkins Egyetem kutatója, Patrick Peplowski is megerősítette, aki a bolygót tanulmányozó – azóta megsemmisült – MESSENGER küldetés adataira támaszkodott kutatása során. A korábbi felvetésekkel ellentétben viszont arra jutott, hogy a szén nem üstökösökkel jutott az égitestre, hanem végig a bolygón volt, pontosabban a mélyből került a felszínre.  Az ősi Merkúr kérge – vagyis legkülső kőzetburka – gazdag volt grafitban (ez a szén egyik módosulata), ami idővel eltemetődött. Az új kéreg kialakulását követően azonban számos becsapódási esemény érte az égitestet, és ennek következtében a grafit újra a felszínre jutott. „A szénszállító üstökösökkel kapcsolatos felvetéseket elsősorban modellezésre és szimulációra alapoztuk. Azt korábban is sejtettük, hogy a sötét felszínért a szén felelős, de nem rendelkeztünk ennek alátámasztására közvetlen bizonyítékkal” – írta a felfedezéssel kapcsolatos  közleményben  Larry Nittler, az új tanulmány társszerzője. A kutatók a MESSENGER neutron-spektrométer nevű műszerét használták a szén térbeli eloszlásának meghatározására.  Azt találták, hogy az ásvány leginkább a sötétebb régiókban van feldúsulva és a bolygókéreg mélyebben fekvő részéből származik.  További vizsgálatok megerősítették, hogy a merkúri sötét anyag nem bővelkedik vasban, mint a Hold esetében, így a Naprendszer legbelső tagjának felszínét nem a vasban gazdag ásványok feketítik be. A MESSENGER küldetése során hatalmas adatmennyiséget gyűjtött össze a Merkúrról, tavaly pedig 100 kilométernél is közelebb került a bolygó felszínéhez. Mielőtt 2015 áprilisában becsapódott volna a planétába, elvégezte azokat a méréseket, melyek alapján azonosították a sötét anyagot.   Amikor az űreszköz a legfeketébb régiók felett haladt el, a neutron-spektrométer nagy mennyiségben érzékelt a felszín felől érkező alacsony energiájú neutronokat. Ez arra utal, hogy a térségben igen sok a szén. A neutron-spektrométerrel végzett kutatást kombinálták a röntgensugarak és a visszaverődési spektrum vizsgálatával, ez alapján állapították meg, hogy más bolygókhoz képest nagyobb tömegszázalékban van jelen grafit a Merkúr kőzeteiben. A Merkúr fiatal korában iszonyatosan forró planéta volt, és emiatt globális „magmaóceán” borította. A laboratóriumi kísérletek és modellezések azt mutatták, hogy a magmaóceán hűlésével a megszilárdult ásványok lesüllyedhettek. Kivételnek számított a grafit, mely a felszínre kerülve formálhatta a Merkúr eredeti kérgét. Az ősi kéreg a későbbi vulkáni és más geológiai folyamatok miatt végül eltemetődött. A közelmúlt becsapódási eseményei viszont felszínre hozták a szénben gazdag anyagot, ami a felszíni kőzetekhez keveredve globális „elsötétedést” okozott az égitest felszínén. Az eredményeket a Nature Geoscience című szakfolyóiratban publikálták.","[""szén"",""felszín"",""ásvány"",""grafit"",""Merkúr""]",2
1164,3637,https://aktiv.origo.hu/gazdasag/hirek/vallalatihirek/20030721euromoney.html,gazdasag,aktiv.origo.hu,MTI,,Euromoney: az OTP a legjobb magyar bank,A Euromoney brit gazdaságpolitikai magazin több korábbi évhez hasonlóan az idén is az OTP-t választotta a legjobb magyar bankká. A felmérést végző elemzők némelyike szerint a legnagyobb magyar bankot az egész európai feltörekvő térség legjobb kereskedelmi pénzintézetének címe is megillethetné.,"A Euromoney, amely minden évben felállítja a bankok nemzetközi rangsorát, ez utóbbi véleményről azt írta: az így vélekedők talán túl messze mennek, de nem kétséges, hogy az OTP mind az általa uralt hazai piacon, mind külföldön jó pozíciót foglal el. A vezető londoni magazin júliusi száma remek hídfőállásoknak nevezte az OTP akvizícióit Szlovákiában és Bulgáriában. A Euromoney megemlíti ugyanakkor, hogy a romániai terjeszkedési próbálkozásokat a román kormány egyelőre akadályozza. Az akvizíciókkal mindazonáltal az OTP olyan nemzetközi elismertségre tesz szert, amilyen jelenleg kevés térségbeli nagybanknak jut ki - áll az elemzésben.  A Euromoney szerint a pénzügyi alapok is jók: a sajáttőke-arányos megtérülés tavaly ugyan valamelyest csökkent, de 25,9 százalékkal még mindig erősnek mondható. Az adózott profit 22,9 százalékkal nőtt, és a 34 százalékos részvényerősödés messze túlteljesítette a budapesti tőzsde egészét, amely tavaly csak 9 százalékkal emelkedett. A legjobb magyarországi értékforgalmazó az Erste Securities, a legtöbb vállalat egyesülési és akvizíciós ügyletet pedig a Deloitte and Touche vállalatfinanszírozási részlege szervezte.  A Euromoney a világ legjobb bankjának az idén a UBS csoportot választotta, mondván: ennek a cégnek volt tavaly a legjobb a termékválasztéka és a jövedelmezősége.","[""bank"",""gazdaságpolitika"",""hitelminősítés"",""magazin"",""OTP Bank"",""Euromoney""]",0
1204,3882,https://www.origo.hu/gazdasag/20040518akenyer.html,gazdasag,www.origo.hu,[origo],,A kenyér árára is kihat a drágább benzin,"A szerdai 6 forintos benzináremelés néhány forintos kenyér áremelést eredményezhet a gabonaszállítások drágulása miatt, a lakásépítéseknél ugyanakkor több százezer forintos drágulásra lehet számítani - mondta a Népszabadságnak Peredi Péter, a Fuvarozó Vállalkozók Országos Szövetségének (Fuvosz) nyugállományú főtitkára.","A szakember szerint a dízelolaj árának emelkedését a fuvarozók többsége nem tudja kigazdálkodni, és a kilométerenkénti 6-10 forintos költségnövekedés miatt több vállalkozás tönkremehet. Az emelkedő költsége Peredi szerint legkésőbb júliusban megjelennek a különféle termékek és szolgáltatások - például a pékáruk vagy a lakásépítések - árában.  A Fuvosz már tavaly kezdeményezte, hogy a kormány csökkentse az üzemanyag jövedéki adóját, mert a szervezet szerint a gázolaj és a benzin árának csökkenése azt eredményezné, hogy a külföldi fuvarozók Magyarországon tankolnának, ami több adóbevételt jelentene az országnak.  Jelenleg egyébként az egyik legnagyobb hazai fuvarozócég mintegy 1200 gépjárműve a magas hazai üzemanyagárak miatt rendszeresen a határokon túl tankol, ami éves szinten több millió forintos megtakarítást hoz a cégnek - írja a Népszabadság.","[""devizapiac"",""lakásépítés"",""áremelés"",""drágulás"",""kenyér"",""Népszabadság""]",0
2208,10287,https://magyarnemzet.hu/gazdasag/kimcsi-es-hanbok-szoulban-7410905/,gazdasag,magyarnemzet.hu,Fischer Patricia,2019. október 18. péntek 15:06,Kimcsi és hanbok Szöulban,"Ritkán fordul elő, hogy az ember egy hosszú hétvégéért átrepüli a fél világot – jelen sorok írójával, kis túlzással, mégis ez történt. A LOT lengyel légitársaság Budapestről induló első közvetlen szöuli járatán repültünk a dél-koreai fővárosba szep­tember közepén, és bár az időeltolódás és a félnapos repülés éreztette hatását, a kétnapos egzotikus látogatásba sok minden belefért.","Dél-Korea és Magyarország harminc éve vette fel egymással a diplomáciai kapcsolatot, ám ez idáig nem volt közvetlen légi összeköttetés a két főváros között. A lengyel légitársaság ezen a helyzeten változtatott: a heti három alkalommal induló járatok 11 órára rövidítik a csaknem kilencezer kilométeres utazást. A LOT tervei szerint idővel a mostani járatsűrűséget tovább növelnék, akár heti hat-hét alkalommal is indítanák a Boeing Dreamliner gépeket a Ferihegyi reptérről. Bár a tucatnyi újságíróval együtt a LOT és a Budapest Airport közös szervezésében csak rövid bepillantást nyerhettünk az ázsiai kistigris tízmilliós fővárosába és környékére, ez is meggyőző volt, hogy érdemes több időt eltölteni az ázsiai országban. A hosszú, de kényelmes repülőút után ottani idő szerint kora reggel érkezik a gép az Incshoni Nemzetközi Repülőtérre, innen kicsivel több mint egy óra alatt jutottunk be a fővárosba. Szöul izgalmas keveréke a hagyományosnak és az ultramodernnek: a felhőkarcolók tövében pagodák, tradicionális kis üzletek bújnak meg. A Han folyó két partján elterülő városban mindenhol tetten érhető a hagyomány: az épületek, a paloták, a városfal elhelyezkedését sok helyen a fengsui elvei alapján alkották meg, és bár ez nyilvánvalóan nem tűnik fel az avatatlan szemnek, egy tízmilliós metropoliszhoz képest meglepően nyugodt hangulatú a város. Szöulban található a legnagyobb koreai csebolok, vagyis családi alapítású óriásvállalatok székhelye is, többek között a Samsung, az LG és a Hyundai központja is itt van. Egy nap alatt vajmi keveset lehet bejárni a város érdekesebb látnivalói közül, de jó szervezéssel mindenből kaptunk egy kis ízelítőt. Az öt királyi palota közül a Kjongbokkung-palotába jutottunk el. Az ­1300-as évek végén épült a koreai palotaépítészet ezen remeke, a neve azt jelenti: A mennyek által megáldott. A japán invázióban, az 1590-es években ennek ellenére sajnos elpusztult, és csak néhány évszázad múlva, 1897-ben építették újjá. Később, a XX. század elején a japánok ismét jöttek, és ekkor az épületek kilencven százalékát lebontották. A helyreállítás 1990 óta folyik. Az őrségváltási ceremóniára érkeztünk meg a palotához, és az élményhez nagyban hozzájárult a rengeteg, ­koreai népviseletbe öltözött helyi és turista is. A hanbokot, azaz a tradicionális ruhákat helyben lehet kölcsönözni, ezzel sokan élnek, és meglehetősen mulatságos fotókat lehet készíteni a hagyományos öltözékekben szelfizőkről – sőt, sokan készséggel pózolnak a turisták kamerái előtt is. Szöul szívében, a felhőkarcolók tövében bújik meg a koreai szon-buddhisták központi temploma, a Jogyesa-templom. A gazdagon díszített épület szabadon látogatható, mindössze néhány alapvető szabályt kell betartanunk – csak cipő nélkül lehet belépni az épületbe, és csakis az oldalsó bejáratokon keresztül. Élő központja ma is a ­koreai buddhistáknak. Nem messze innen található Szöul nyüzsgő bevásárlóutcája, az Insa-dong városrészben található Insadong-gil, ahol modern galériák és hagyományos üzletek váltják egymást, és természetesen utcai ételárusokat és kis éttermeket is kipróbálhatunk, ha hagyományos koreai konyhára vágyunk. A második nap nagy részét a DMZ-ben töltöttük, azaz a demilitarizált övezetben. Ez a terület egy négy kilométer széles és 250 kilométer hosszú zóna Észak- és Dél-Korea között, 1953-ban létesítették, a koreai háborút lezáró fegyverszünet megkötésekor. Bár békeszerződés 66 év után sincs a két ország között, a turizmus már ide is utat tört: szervezett csoportokkal látogatható a terület. Bár a fotókról ismert kék barakkokba – ez a hadban álló két fél és az ENSZ-közvetítők találkozóhelye – sajnos nem jutottunk el ez alkalommal, így is érdekes élmény volt áttekinteni Észak-Koreába. Szó szerint, ugyanis kilátópontokon távcsöveken keresztül nézhetünk át a világtól elzárt ország határközeli részébe, bár sok mindent nem láttunk a lengedező vörös csillagos zászlón kívül. Eljutottunk viszont egy alagútba, ami egyike azoknak, amelyet a kommunista rezsim épített titokban, hogy ezeken keresztül rohanhassa le déli szomszédját. A feltételezések szerint több tucat hasonló alagút lehet a két ország között, ebből a déliek ez idáig négyet tártak fel. Az általunk meglátogatott járat 70 méterrel a föld alatt húzódik, egy disszidens mérnök árulta el a meglétét a hetvenes évek elején, ám mivel pontos helyet nem tudott mondani, évekbe tellett, míg lokalizálni tudták a ma csak 3. számú alagútnak hívott létesítményt. Az észak-koreaiak természetesen nem ismerték el, hogy ők építették az alagutat, hivatalos kommunikációjában Phenjan azt közölte, hogy egy szénbánya része a vájat. Ennek érdekében helyenként még feketére is festették a sziklafalakat, arról az apróságról azonban elfelejtkeztek, hogy a félsziget ezen részén nemigen található szén. Természetesen nem mehettünk el szó nélkül a gasztronómiai élmények mellett sem – ezek pont olyanok voltak, amilyenre az ember egy egzotikus országban számít. Kis porcelántálakban apró adagok, némelyik csak egy falat, és gyakran nehezen megállapítható, hogy milyen zöldség vagy hús rejtezik a tálkában, ám rizs mindenhez és minden mennyiségben volt. Akárcsak a koreaiak jellegzetes, savanyított étele, az étkezések elengedhetetlen része, a kimcsi. A legfontosabb összetevői a kínai kel, a retek, a zöldhagyma és az uborka; az erjesztéssel készült ételnek többszázféle változata létezik, és a világ egyik legegészségesebb ételének tartják. Az egyik turistalátványosságnál is visszaköszönt, amikor egy kislányt fotóztak a szülei: „Say kimcsi” – mondták neki, legalábbis a mi európai fülünk így hallotta, annál is inkább, mert sajtot mégsem mondhattak, kismadár pedig egy sem volt a közelben.","[""Dél-Korea"",""Korea"",""légi járat"",""LOT"",""repülés"",""szöul"",""turizmus"",""utazás""]",0
2184,10123,https://magyarnemzet.hu/gazdasag/a-magyarok-elutasitjak-soros-tervet-europa-eladositasara-8105018/,gazdasag,magyarnemzet.hu,,2020. május 11. hétfő 15:55,A magyarok elutasítják Soros tervét Európa eladósítására,"Az elmúlt időszakban a közéleti diskurzus egyik legmeghatározóbb kérdésévé vált a koronavírus-járvány által okozott negatív gazdasági következmények mérséklésének a módja, ideértve a munkahelyek megőrzéséhez és a gazdaság újraindításához szükséges pénzügyi háttér megteremtésének lehetséges útjait. A témában az amerikai milliárdos üzletember, Soros György is megnyilvánult: álláspontja szerint az Európai Uniónak 1000-1500 milliárd euró értékű – a kamatterheit tekintve határozatlan futamidejű – örökjáradék-kötvény kibocsátásával kellene orvosolnia a jelentkező gazdasági nehézségeket. A Századvég megvizsgálta a magyar lakosság véleményét ebben a kérdésben.","Soros György konkrét javaslata, hogy az EU 1000 – 1500 milliárd euró értékben bocsásson ki úgynevezett örökjáradék-kötvényeket (perpetual bond) és ebből támogassa a tagországok gazdaságainak újraindítását. Ennek a nagyon ritka értékpapírnak a sajátossága, hogy fix kamatozású és nincs lejárati ideje. Ezért az adósnak a tőkét nem, azonban az előre meghatározott éves szinten jelentkező kamatot határozatlan ideig fizetnie kell. Soros szerint ezt a hitelt az EU az összes tagország nevében venné fel és ebből támogatná az egyes tagállamokat, hogy megoldják gazdasági problémáikat, és ha még marad belőle, klímapolitikára is fordíthatják. Más felmerülő finanszírozási megoldásokhoz képest ez azzal járna, hogy generációkon keresztül eladósodnak a hitelfelvevő országok, és mint adóstársaknak, az uniót elhagyniuk is sokkal nehezebb lenne. Kijelenthető, hogy az amerikai spekuláns szóban forgó javaslatát jelentős elutasítottság övezi a magyarok körében: a válaszadók több mint háromnegyede (76 százalék) szerint a soha le nem járó kamatozású hitel végleg kiszolgáltatottá tenné Európát, míg a 6 százalékuk az örökjáradék-kötvény bevezetése mellett áll. Politikai önbesorolás mentén eltéréseket láthatunk a kérdés megítélésében. Az említett kötvény-konstrukció elutasítottsága a jobboldali szavazók körében a legmagasabb (91 százalék), illetve a középen állók több mint kétharmada (72 százaléka) sem támogatja a felvetést, ezzel szemben a 2, illetve 8 százalékuk mellette áll. Érdekesség, hogy még a baloldali szavazók többsége (54 százaléka) is úgy véli, hogy az örökjáradék-kötvény kibocsátása elfogadhatatlan ötlet, míg a 14 százalékuk egyetért vele. Pártpreferenciák szerint vizsgálva Soros György javaslatát elmondható, hogy a Fidesz-KDNP szavazóinak 91 százaléka ellenzi a le nem járó kamatozású hitelek bevezetését a gazdaság újraindítása érdekében, ezzel szemben a 2 százalékuk támogatja a felvetést. Fontos kiemelni, hogy a kormánypártok politikájával szemben leginkább kritikus DK és Jobbik szavazóinak tekintélyes része sem helyesli az örökjáradék-kötvény bevezetését: az előbbi párt szimpatizánsainak 59 százaléka, az utóbbinak 76 százaléka gondolja elfogadhatatlannak a milliárdos üzletember szóban forgó kezdeményezését, viszont a 7-7 százalékuk az ötlet mellett áll.","[""eu"",""felmérés"",""gazdaság"",""Soros György"",""századvég alapítvány""]",0
1488,5698,https://magyarnemzet.hu/gazdasag/a-gazdasag-es-a-politika-kozos-feladata-a-munka-es-a-csalad-osszeegyeztethetosege-7669106/,gazdasag,magyarnemzet.hu,Magyar Nemzet,2020. január 13. hétfő 19:14,A gazdaság és a politika közös feladata a munka és a család összeegyeztethetősége,"Milyen szerepet játszik a munka és a család jó összeegyeztethetősége a munkaerőhiány korában – ez volt a központi témája annak a magyar-német rendezvénynek, amelyet 2020 január 13-án a berlini Német Gazdaság Házában szerveztek. A rendezvény központi kérdése az volt, hogy e téren Németország és Magyarország mit tanulhat egymástól.","Az eszmecserét több német gazdasági szervezet – a Német Ipari és Kereskedelmi Kamarák Országos Szövetsége (DIHK), a Német Üzletasszonyok Szövetsége (VdU) és a Német-Magyar Ipari és Kereskedelmi Kamara (DUIHK), az „Erfolgsfaktor Familie” (‚A család, mint sikertényező‘) vállalkozói hálózat, valamint a magyar Emberi Erőforrások Minisztériuma (Emmi) szervezte, abból a felismerésből kiindulva, hogy mindkét országban nő a képzett munkaerő iránti igény és ezért egyre jobban középpontba kerül az munka és a család összeegyeztethetősége – közölte hétfőn a DIHK. A közös gondolkodást indokolta többek között az is, hogy a két ország gazdaságilag szorosan kötődik egymáshoz, ami elsősorban a nemzetközi értékteremtési lánccal bíró iparra érvényes. A Magyarországon működő vállalatok, mint munkaadók számára is egyre fontosabbá válik a család és munka összeegyeztethetőségének témája. „Több mint 3000 német hátterű vállalat 200 ezer dolgozót foglalkoztat Magyarországon. Képzett szakembereket találni ma az elsőszámú kihívást jelenti számukra. A mai tapasztalatcsere során megtanulhatjuk egymástól, hogy a munka és a család összeegyeztetésén keresztül miként tudunk például több hölgyet megnyerni, hogy jelen lehessenek a munkaerőpiacon“ – mondta köszöntőjében Volker Treier, a DIHK külgazdaságért felelős ügyvezető-helyettese. „A Német-Magyar Kamara e téren hasznos támogatást nyújthat tanácsadói szolgáltatásaival. A 92 országban több, mint 140 képviselettel jelen lévő német külkereskedelmi kamarai hálózat értékes platformot nyújt a tapasztalatcserére világszerte” – folytatta Treier. „A magyar családpolitika fő célja, hogy a kisgyerekes szülőket azáltal támogassák, hogy családi életüket, a családtervezést és gyermeknevelést a lehető legegyszerűbben összeegyeztethessék munkájukkal” – hangsúlyozta Novák Katalin család- és ifjúságügyért felelős államtitkár. Ezt hivatott elősegíteni a napközik bővítése, emellett 2020 január 1-jén a nagyszülők részére is bevezették a gyermekgondozási díjat. „A rugalmas munkakörülmények tekintetében nagyon sokat tanulhatunk Németországtól és természetesen szívesen megosztjuk Önökkel mi is a saját tapasztalatainkat arról, hogy miként javíthatjuk a család és a munka összeegyeztethetőségét egy sokrétű családtámogatási rendszerrel” – folytatta az államtitkárnő. A rendezvény kezdeményezőinek véleménye szerint a kereket nem kell folyton újra feltalálni. „A magyar Emberi Erőforrások Minisztériuma és a Német-Magyar Ipari és Kereskedelmi Kamara e téma és kihívásai megvitatására már tavaly kötöttek egy Közösen a Család és Munka Összeegyeztethetőségért nevű megállapodást, amelynek célja egy közös platform biztosítása az ezzel kapcsolatos észrevételek és javaslatok megvitatására” – mondta Marie-Theres Thiell, a DUIHK alelnöke. „Ezért különösen örülök, hogy a mai napon ez a nemzetközi tapasztalatcsere létrejött” – folytatta Thiell. A rendezvényen a Német Üzletasszonyok Szövetsége támogatásával egy panelbeszélgetésen sikeres gyakorlati megoldásokról számoltak be pl. a Magyarországon is termelő Claas csoport személyzeti vezetője, Antje Kunkies, valamint Kirsten Frohnert, az „Erfolgsfaktor Familie” hálózat projektvezetője. A Német Üzletasszonyok Szövetsége (VdU) nevében Elizabeth Lehnich, az országos elnökség tagja, hozzátette: „Különösen a kis és közepes méretű vállalatokban már számos kreatív megoldás született a munkaidő-szabályozás tekintetében, amelyek feszült munkapiaci helyzetben is lehetővé teszik a munkavállalói igények teljesítését” – olvasható a közleményben.","[""gazdaság"",""munka és a család"",""összeegyeztethetőség"",""politika""]",0
128,5164,https://magyarnemzet.hu/sport/minden-arany-ami-fenylik-7160939/,sport,magyarnemzet.hu,Ch. Gáll András (Kvangdzsu),2019. július 30. kedd 10:54,"Minden arany, ami fénylik","Immár 32 világbajnoki aranya van a magyar úszósportnak, és ebből ötöt Kvangdzsuban szereztek Hosszú Katinkáék. Nem lehet panasz a mérlegünkre a 18. vizes vb-n, még ha a vízilabdázók ezúttal nem is tettek hozzá az éremkollekcióhoz.","– Ha csak az érmek számát nézzük, feleannyit szereztünk a medencében – négyet –, mint Budapesten, ugyanakkor háromszor annyi világbajnokunk van, és mind a négy érmünk arany! – kezdte a kvangdzsui 18. úszó világbajnokságról adott értékelését Sós Csaba szövetségi kapitány. – Hiszen a Duna Arénában csak Hosszú Katinka győzött kétszer, míg itt, Koreában az ő szokásos vegyes duplája mellé Milák Kristóf és Kapás Boglárka is odatett egyet-egyet, nem is beszélve arról, hogy Milák óriási világcsúcsot úszott, ami nem született magyar versenyzőtől a ­2017-es vb-n. Bogi idején lehet fanyalogni, de akárki akármit mond, egy év leforgása alatt Európa- és világbajnok lett 200 pillangón. És az őrségváltás rendületlenül folyik tovább. A 19 éves Milák történelmi világrekordot úszott, a 17 éves Késely Ajna csak két századdal maradt le a bronzéremről 400 gyorson, és volt még egy hatodik helye is 1500-on, és a 4×200-as gyorsváltóval is hatodik volt. A 19 éves Németh Nándor döntőt úszott a legsűrűbb számban, 100 méter gyorson. Tehát a fiataljaink szépen jönnek föl. – Sőt, ha Rasovszky Kristófot is beszámítjuk, márpedig miért ne számítanánk be, akkor négy különböző világbajnokunk volt Kvangdzsuban. Ilyesmire nem volt példa a magyar úszás történetében. 
– Nem bizony, mert bár 1991-ben Perthben ötöt nyertünk, Egerszegi és Darnyi kettőt-kettőt és egyet Rózsa. Kevés sportág mondhatja el Magyarországon, hogy egyidejűleg négy világbajnoka van, ha egyáltalán elmondhatja. Az meg külön kuriózum, hogy bárkivel beszélek, még Caeleb Dressel, aki hat aranyat nyert Kvangdzsuban, is Milák 200 pillangón elért világcsúcsát tartja a legnagyobb durranásnak. Ja, és négy váltónk már megszerezte az olimpiai kvótát, ami azt jelenti, hogy a tartalékokkal együtt 24 versenyzőnk akkor is ott lenne Tokióban, ha egyéni számokban egyetlen indulási jogot sem szereznénk. De fogunk… – Volt árnyoldala is a mi szempontunkból ennek a vb-nek? 
– Legyünk telhetetlenek: azért két érem még bejöhetett volna. Ha Késely és Milák behúzza azt a két negyedik helyet – 400 gyorson és 200 pillangón – harmadiknak, azt elviseltem volna. És Verrasztó Dávidtól is számítottam egy dobogóra, de a négyszáz vegyes már csak ilyen; kiszámíthatatlan. Már ha nem Hosszú Katinka ússza… Mert nézze meg, a legnagyobb esélyes, az amerikai Kalisz még csak döntőbe sem került. Verrasztónak valahogy nem mennek az Európán kívüli világbajnokságok. De itt van a 200 méter vegyes, ott meg Cseh Laci esett ki. Az kicsit furcsa volt, hogy Laci pénteken, amikor kiesett a 200 vegyes középfutamában, összecsomagolt, és hazautazott Budapestre. Ez nem tetszik nekem… – Szabó Szebasztián – aki ötödik lett 50 pillangón élete első, magyar színekben leúszott világbajnokságán – mire viheti Tokióban? 
– Isten hozta körünkben! Először is, még szentesíteni kell az olimpiai indulását. Az külön jó az ő érkezésében, hogy olyan számokban úszik, ahol lyukasak vagyunk. Sprintereink ugyanis nem nagyon vannak. Ötven gyorsot, száz gyorsot, száz pillangót úszhat, idevaló közénk, ugyanazt a nyelvet beszéli, mint mi, sőt még ízesebben is! Egy pillanat alatt beilleszkedett, és a váltókban is bővíti a variációs lehetőségeinket. Látszik rajta az öröm, amikor felveszi a válogatott melegítőjét, büszke rá, és mi is büszkék vagyunk őrá.","[""18. vizes vb"",""arany"",""magyar úszósport"",""Sós Csaba""]",1
1922,8235,https://aktiv.origo.hu/gazdasag/hirek/hazaihirek/20041208jelentosen.html,gazdasag,aktiv.origo.hu,[origo],2004.12.08. 8:39,Jelentősen drágul a kábeltévé,"Januártól 7-15 százalékkal növelik díjaikat a vezető kábelszolgáltatók. A UPC, a MatávkábelTV, a FiberNet és az Antenna Hungária a megújuló programcsomagokra és a növekvő költségekre hivatkozva döntött az áremelés mellett. A legnagyobb mértékben a több mint 700 ezer előfizetőt kiszolgáló UPC drágít - írja a Világgazdaság.","A piacvezető UPC már korábban jelezte: 15 százalékkal fogja emelni az árait. Jövőre a csatorna meglévő kínálatából vidéken a Budapest Tv esik ki, a (fővárosban továbbra is elérhető lesz), emellett idegen nyelvű adók (köztük például a Rai Uno) kerülnek ki a mostani kínálatból. Helyette a Sport2-t, a Film+-t és a Paprika Tv-t lehet nézni. A mintegy 250 ezer előfizetővel rendelkező, s ezzel a második legnagyobbként számon tartott MatávkábelTV Kft. átlagosan 9,2 százalékkal növeli díjait elsejétől. A szolgáltató kínálata is módosul: jön a Paprika Tv és a Sport 2, kimarad viszont a német nyelvű ARD1 és az orosz ORT1 adó. A harmadik legnagyobb kábelszolgáltatónál, a FiberNetnél átlagosan 13 százalékkal lesznek magasabbak a díjak 2005-től, a kínálat nem változik. Az Antenna Hungáriánál (AH) az előfizetési díjak átlagosan 7 százalékkal emelkednek, és meglévő kínálat itt is változatlan marad. A legnagyobbak közül a legkisebbnek számító EMKTV-nél januártól nem változnak az árak, jelezték ugyanakkor, hogy ez nem jelenti azt, hogy a későbbiekben nem történik majd változás - írja a Világgazdaság.","[""áremelés"",""Antenna Hungária Rt."",""kábelszolgáltató"",""Világgazdaság"",""UPC Magyarország Kft.""]",0
2136,9808,https://magyarnemzet.hu/gazdasag/tapasztalt-vallalkozok-fogjak-segiteni-a-fiatalabbakat-4235339/,gazdasag,magyarnemzet.hu,Jámbor Gyula,2019. február 7. csütörtök 11:30,Tapasztalt vállalkozók fogják segíteni a fiatalabbakat,"A magyar vállalkozások versenyképességét vállalkozói, pénzügyi ismeretekkel, nemzetközi piaci tapasztalatokkal kívánja segíteni az Országos Vállalkozói Mentorprogram, erre a célra 3,3 milliárd forint uniós pénzt fordíthatnak. Az innovációs tárca, az iparkamara és a SEED alapítvány közös vállalkozása most indult, már él a Vállalkozztudatosan.hu honlap.","Kezdetét vette az Országos Vállalkozói Mentorprogram, az érdeklődők már regisztrálhatják magukat a Vállalkozztudatosan.hu honlap segítségével – jelentette be Lakatosné Lukács Zsuzsanna, a SEED Kisvállalkozás-fejlesztési Alapítvány ügyvezetője. Elsőként a személyes mentorálás indul el, amelynek keretében minimum 200 fiatal, női és generációváltó vállalkozás számára válik elérhetővé egy tapasztalt vállalkozókból, szakemberekből álló mentorhálózat. A személyes vállalkozói mentorálás olyan támogató tanítási folyamaton alapuló kapcsolat két személy között, amelyben az egyik fél – a mentor – a tudását, tapasztalatait és a bölcsességét osztja meg egy másik féllel, a mentorálttal, aki képes és kész is hasznosítani azokat, annak érdekében, hogy szakmailag fejlődjön, vállalkozásának helyzetét stabilizálni tudja vagy növekedési pályára állítani úgy, hogy tevékenysége fenntarthatóvá váljon. A vállalkozói mentor olyan személy lehet, aki a vállalkozását fenntartható módon működteti vagy aktív közreműködője egy fenntartható működésű vállalkozásnak. A mentorált vállalkozó olyan személy, aki a vállalkozás működtetése, fejlesztése érdekében a program keretében egy mentor segítségét veszi igénybe, és a tanultakat képes és kész átültetni saját vállalkozói gyakorlatába. Parragh László, a Magyar Kereskedelmi és Iparkamara elnöke kiemelte, hogy Magyarország és a vállalkozások versenyképességének javítása kulcsfontosságú kérdés napjainkban, amely területen a hazai kkv-szektor helyzetbe hozása elsődleges. Rámutatott, hogy bizonyos területeken nem a tőke vagy a megrendelés hiányzik, hanem a menedzsmentismeretek. A most elindított program lehetőséget teremt arra, hogy a magyar tulajdonú vállalkozások exportpiacon megjelenjenek, becsatlakozzanak termelési, értékesítési láncokba, gazdálkodási és pénzügyi kultúrájuk tudatosabbá, megalapozottabbá váljon. Mindez a társadalmi és gazdasági fejlődés biztos bázisát jelenti. A kormány célja, hogy a növekedési potenciállal rendelkező magyar kis- és középvállalkozásokat segítse lehetőségeik kibontakoztatásában – mondta György László, az Innovációs és Technológiai Minisztérium (ITM) gazdaságstratégiáért és szabályozásért felelős államtitkára. Kifejtette, a magyar kkv-k az elmúlt nyolc évben lépést tudtak tartani a nagyobb vállalatokkal, amit mutat, hogy ez idő alatt a magyar gazdaság a harmadával növekedett, a hazai mikro-, kis- és közepes vállalatok is ugyanennyivel, harmadával tudták növelni a hozzáadott értéküket. Ehhez a sikerhez a kormány is hozzájárult: 2010 előtt egy közepes vállalkozás a hozzáadott értéke után átlagosan 52-56 százalékos adót fizetett, ami 2019 második felére 36 százalékra csökken – mondta az államtitkár. A katás adózásnak köszönhetően a 600 ezer hazai cégből közel 300 ezer 6-20 százalékos adóterheléssel működik, a nagy növekedési potenciálú vállalatainkat pedig a hozzáadott érték után fizetendő 13 százalékos kiva segíti. Magyarország tehát ellensúlyozta a hazai gazdaságot gyengítő világtendenciákat, most azonban fordítani kívánnak ezen. Ezt szolgálja az a kkv-stratégia, amit az ITM a következő időszakban országjáráson egyeztet a vállalkozókkal, és erről szól az új mentorprogram is, amelyben a legkedvezőtlenebb helyzetben lévő hazai vállalkozókat támogatják. Közéjük tartoznak a női és a fiatal vállalkozók, a generációváltás előtt álló cégek, illetve a beszállítóvá váló és a külpiacra lépő vállalatok is. Ősztől a kormány Vállalkozó nemzet néven telefonos applikációt is létrehoz, amely egy olyan mesterséges piactér, ahol könnyen egymásra találhatnak a kkv-k és az őket segíteni képes tanácsadók és szolgáltatók. Emellett ingyenes honlapkészítési és forrástérkép-funkció­kat is tartalmaz majd az alkalmazás.","[""ITM"",""kkv"",""Országos Vállalkozói Mentorprogram"",""vállalkozás"",""versenykpesség""]",0
233,9195,https://magyarnemzet.hu/sport/tarpa-kapu-karpataljara-7508255/,sport,magyarnemzet.hu,Ch. Gáll András,2019. november 21. csütörtök 14:12,Tarpa – kapu Kárpátaljára,"Tarpa, a Sándor István Sportakadémia az a köldökzsinór, amely az embertelen körülmények között vegetáló kárpátaljai futballszerető ifjúságot – legyen az magyar vagy ukrán anyanyelvű – Európához, a világhoz köti, talán az sem túlzás, hogy életben tartja. Esze Tamás szülőfalujában a megszállott polgármester, Szécsi Szabolcs – olyan nagynevű futballszakemberek, mint a névadó Sándor István és az egykori szövetségi kapitány, mesteredző, Csank János hathatós segítségével – menedzseli a sportágat a futball keretein messze túlnövő vízióval.","Vásárosnamény központjában egy kerékpáros hölgy igazít útba: – Átkelnek a Tiszán, a körforgalomnál jobbra térnek, és onnantól már nem is tudják eltéveszteni, Tarpáig le se menjenek az útról! – mondja. Ez már Bereg a javából, a maga diftongusokkal ékesített, varázslatos tájszólásával, amit száz éve az ukrán–magyar – akkor még csehszlovák–magyar – határ sem tudott kettévágni. Budapesttől Tarpa ugyan 306 kilométer, de amikor beérünk a takaros, jobbára reformátusok lakta nagyközségbe, szemet szúr a nyugati határszéllel vetekedő tisztaság. Itt egy Rákóczi-lovas­szobor, amott Esze Tamás fehér márványba faragott alakja, a községháza pedig egy ötvenezres városnak is becsületére válna. – Itthon van-e a polgármester úr? – kérdezzük a bejáratnál ácsorgó atyafit, aki beljebb tessékel: – Már várja magukat. Szécsi Szabolcs kilenc éve vezeti Tarpát, de bennünket nem polgármesteri, sokkal inkább sportszervezői tevékenysége érdekel: a Sándor István Sportakadémia regényes története. – 2010-ig kell visszamennünk az időben, amikor politikai pályára adtam a fejem – mondja elgondolkozva. – Ha már elindul a választáson az ember, akkor az is megfordul a fejében, hogy akár nyerhet is. Ezért összeállítottam egy programot, amelynek egyik lába az akkoriban mindössze 130 gyermeket oktató, erősen kivéreztetett, önkormányzati fenntartású általános iskola felvirágoztatása volt. Tizennégy fős osztályokkal kínlódtak a pedagógusok, elhatároztam, ez így nem mehet tovább. Az a település, amelyiknek nincs iskolája, előbb-utóbb lekerül a térképről. Főleg egy olyan régióban, ahol a kétezres évekig csak két út kínálkozott az emberek előtt: az egyik az alkoholizmus, a másik járhatatlan. A programom másik eleme az akkoriban 33 százalékos tarpai munkanélküliség felszámolása volt. Az oktatás felvirágoztatása és a munkanélküliség felszámolása minden tisztességes politikus programjában kötelező elem – más kérdés, hogy az elképzelések sokszor meg is rekednek a program szintjén –, no de hogy került a csizma, azaz a futball az asztalra? – Két nappal a megválasztásom után kocsiba ültem, és elmentem Felcsútra, a Puskás Akadémiára. Elmondtam az akkori szakmai vezetőknek, Gellei Imrének és ifjabb Albert Flóriánnak, hogy szeretnék létrehozni Tarpán egy labdarúgóosztályt. Nem nagyon értették a helyzetet, hogy félig-meddig gumicsizmában odament a világ végéről egy ember, és partnert keresett egy labdarúgóosztály beindításához. Ahonnan, elképzelésem szerint, majd a tehetségeket a Puskás Akadémiához irányítjuk, hiszen jól tudtam, hogy kell egy csalétek a gyerekeknek, mert különben nem jönnek a fociosztályba. Decemberig nem történt semmi, így aztán január közepén megkerestem Papp Lászlót, Debrecen akkori alpolgármesterét, jelenlegi polgármesterét, akivel annak idején négy évig együtt jártunk Mátészalkára az Esze Tamás Gimnáziumba. Ő zseniálisnak tartotta az ötletemet, azonnal együttműködési szerződést ajánlott a DVSC-vel. Pár nap múlva Szima Gábor elnök úrral meg is kötöttük a szerződést, 2011 szeptemberében pedig elindítottuk az első fociosztályt, huszonkét ötödikessel. A toborzás döcögött, a környező településekről csak tíz gyerek jelentkezett, ezért Szécsiék átlépték a határt. Erős csapattal utaztak Kárpátaljára, Herczeg András, Sándor Tamás, Szatmári Csaba, a Loki legendái segítettek. A beregdédai toborzóra kilencvenhárom magyar gyerek jött el. Tizenkettőt választottak ki, így alakult meg az első évfolyam. 
– Itt jött az első probléma. Én úgy képzeltem, reggel a szülők áthozzák Dédáról a csemetéket, akik majd délután szépen hazamennek. Csakhogy a szülők azt mondták, ugye nem képzelem, hogy a srácok reggelente ott ácsorognak a kisbuszra várva a mínusz tíz fokos fagyban. Erre kinéztem a polgármesteri hivatal ablakán, láttam a barátom panzióját, és blöfföltem egyet: „Rendben, itt fognak lakni hétfőtől péntekig!” Behívtam Ficze Tamás barátomat, és közöltem vele, itt van ez a tizenkét gyerek, beköltöznek a panziódba. És ez a drága ember nem azt kérdezte, ki fogja fizetni a gázt, a villanyt, az étkezést, csak igent mondott. Ezen a ponton Szécsi szeme megtelik könnyel, mi pedig zavarunkban a padlót nézzük. A gyerekek azóta is externátusban laknak, nem kollégiumban, családokhoz kiszervezve, ma már kormányzati finanszírozással. És az sem mellékes, hogy a fociosztály beindításának járulékos haszna is van. Amikor Szécsit megválasztották, az elnéptelenedő Tarpán kétezren laktak, ma 2732 lakosa van a községnek. Sokan átköltöztek a határ túlsó oldaláról a gyerekük után. A valaha 33 százalékos munkanélküliség hétszázalékosra csökkent. Ma már 183 gyerek jár a fociosztályokba, az általános iskolában 257-en tanulnak a kilenc évvel ezelőtti 128-cal szemben. Plusz hatvan fővel elindítottak egy középiskolát, hiszen a kezdeti ötödikesek időközben befejezték az általánost. Nem mindenkiből lesz futballista, ezeknek a kárpátaljai srácoknak a továbbiakban munkát is szeretnének adni. 
Az asztalunknál ott ül Sándor István, a május 24-e óta a nevét viselő tarpai sportakadémia „keresztapja” és Csank János mesteredző, a Tarpa SC szaktanácsadója. Szécsiék úgy gondolták, ha már egyszer a 183 fociosztályos gyerekből 180 kárpátaljai, akkor egy ottani legenda adja a nevét az intézménynek, így került a képbe az 1944-ben Magyarországon született, veterán csepei szakember – a mai határtól tíz kilométerre fekvő Csepe 75 éve hazánkhoz tartozott –, a Nyíregyháza, majd a Stadler FC, utóbb a Karcagi SE egykori legendás edzője, aki 1986-ban a mexikói világbajnokságon Valerij Lobanovszkij egyik segítőjeként és tanítványaként a szovjet válogatott irapuatói stábjában is dolgozott, a közelmúltban pedig a sepsiszentgyörgyi Sepsi OSK-t segítette tanácsaival. – Pista bácsi akkor volt a Nyíregyháza edzője, amikor én a megyeszékhelyre jártam főiskolára, nekem azóta ő a példaképem. Nála nincs pardon, csak az elvégzett munkában hisz – említi Szécsi. – Ahogy Csank János is, nem véletlenül tudunk együtt dolgozni. Csank a bajuszát rágcsálva idézi fel a négy évvel ezelőtti egymásra találás körülményeit. – Kaptam egy telefont Szécsi úrtól, kocsiba ültem, és már a megérkezésem biztató volt. Este érkeztem, és égtek a lámpák a futballpályán, a gyerekek éppen edzettek. Mondom magamban, jó helyen járok! Vannak itt tehetségek, az évek során innen került Debrecenbe az alsókerepeci születésű Kusnyír Erik vagy az ungvári Bidzilya Anton Békéscsabára, aki egy kukkot sem tudott magyarul, aztán később már Petőfi-verseket elemzett a suliban. Manapság hetven kárpátaljai srác futballozik különböző szintű magyarországi csapatoknál, akik a tarpai fociosztályokból kerültek ki. Mindegyikük elsajátította a magyar nyelvet, ha már eleve nem magyar volt. Az utolsó mondatok már kint a füves futballpályán hangzanak el – a finanszírozás a taóból, továbbá kormányzati támogatásból áll össze, évi mintegy százmillió az állami apanázs, 45-50 millió a tao –, a gyepen tíz-tizenkét éves kölykök rúgják a bőrt. Az egyikük rákiabál a társára: „Davaj, gyerünk!” Kétnyelvű a kommunikáció, az öltözőben Csank lejattol a pihegő gyerkőcökkel, mindegyikhez van egy jó szava, természetesen magyarul, látszik rajtuk, hogy megértik, és elolvadnak a gyönyörűségtől a legendás mester jelenlétében. A futball nem ismeri nyelvi határokat.","[""Kárpátalja"",""labdarúgás"",""Sándor István Sportakadémia"",""Tarpa""]",1
736,951,https://www.origo.hu/gazdasag/20140201-matol-ingyenes-a-keszpenzfelvetel.html,gazdasag,www.origo.hu,MTI,2014.02.01. 08:51,Mától ingyenes a készpénzfelvétel,"Havonta kétszer, összesen 150 ezer forint értékben. Ezt január 20-ig kellett jelzni a bankoknál.","Ingyenesen vehet fel készpénzt a bankautomatákból szombattól a lakosság havonta kétszer, összesen 150 ezer forint értékben. A kedvezmény a fizetési számlákra vonatkozik, hitelkártya-számlákhoz kapcsolódó hitelkártyával történő készpénzfelvételre nem. A gazdasági társaságok sem élhetnek a kedvezménnyel. A bankszövetség tagbankjai biztosítják, hogy valamennyi ATM-jükből legalább 100 ezer forint készpénzt fel lehet venni egyszerre. Február 1-jétől azok élhetnek a lehetőséggel, akik január 20-ig erről nyilatkoztak bankjuknál, azonban minden hónap 20-áig lehet pótolni a nyilatkozatot, és akkor a következő hónaptól biztosítja a pénzintézet a díjmentességet. A bankokat a jogszabályban előírt ingyenesség biztosításán túl nem lehet kötelezni további kedvezmények nyújtására, tehát a 150 ezer forintos kereten felül már felszámíthatják a tranzakciós díjat. A pénzügyi rezsicsökkentés valószínűleg folytatódik: Rogán Antal, a Fidesz frakcióvezetője bejelentette, hogy a parlament már februárban megemelheti a törvényben garantált ingyenes készpénzfelvételek számát.","[""bank"",""bankautomata"",""készpénzfelvétel"",""pénzügyi rezsicsökkentés""]",0
307,1432,https://www.origo.hu/tudomany/20140407-egesz-ejjel-ragyog-a-voros-bolygo.html,tudomany,www.origo.hu,Origo,2014.04.07. 11:51,"Itt van a Mars, most kell megnézni!","Az áprilisi égboltot a Mars uralja. Egész éjjel látható, 8-áról 9-ére virradó éjjel szembenállásban lesz a Nappal, de csak 14-én ér legközelebb a Földhöz. Jellegzetesen vörös színe és szembetűnő fényessége alapján az égboltot kevéssé ismerők is könnyen megtalálják.","A Mars egész hónapban a déli égbolt meghatározó égitestje. Jellegzetes vörös színe miatt bármely derült este vagy éjszaka könnyen felismerhető, és az égboltnak nagyjából ugyanazon a területén kell keresni. Sötétedés után kelet–délkeleti irányban, éjfél körül déli irányban, 37 fok magasan a látóhatár fölött, a hajnali szürkület kezdete előtt pedig nyugat-délnyugat felé. A városi fényektől távol különösen szép látványt nyújt a bolygó -  térkép  a Magyar Csillagászati Egyesület honlapján. A vörös bolygó kedd éjszaka (április 8-ról 9-ére virradóra), éjfél után 1 perccel kerül szembenállásba a Nappal, vagyis a Földről nézve pontosan a Nappal átellenes irányban tartózkodik, a Szűz csillagképben (annak legfényesebb csillaga, a Spica közelében). A Mars a hónap elején még percenként 300 kilométerrel közelebb kerül a Földhöz. Érdekes módon a két bolygó csak néhány nappal a szembenállása után (április 14-én) kerül legközelebb egymáshoz. A két időpont különbségét az okozza, hogy nem kör, hanem ellipszis alakú pályákon keringenek a Nap körül. A Föld pályájának eltérése a körtől csekély, a Marsé viszont jelentősebb. Nagyon könnyű lesz megtalálni legnagyobb földközelsége idején, mert 14-én és 15-én este a telihold is az égboltnak azon a részén tartózkodik. A Mars földközelségei 26 hónaponként ismétlődnek, vagyis valamivel több mint két évet kell várni a következő ilyen jelenségre. Ilyenkor a pályáján valamivel gyorsabban (30 km/s) haladó Föld „lekörözi” a Kepler-törvények értelmében nagyobb naptávolsága miatt lassabban (átlagosan 24 km/s) mozgó Marsot. A szembenálláskor a Föld és a Mars távolsága 0,620821 csillagászati egység (cse), vagyis nem egészen 93 millió km (1 cse a Föld és a Nap közepes távolsága, azaz kb. 149,6 millió km). Ez a távolság április 14-ére 0,617565 cse-re, azaz 92,4 millió km-re csökken. A legnagyobb földközelség 14-én, azaz jövő hétfőn 14:48-kor következik be, bár ennek az időpontnak csak matematikai jelentősége van. A Mars földközelségei az említett 26 hónapos ismétlődés miatt mindig az év más részére esnek. Ha a Mars kör alakú pályán keringene, akkor ennek nem lenne jelentősége, legfeljebb annyi, hogy a téli földközelségek idején magasabban, a nyáriaknál alacsonyabban járna a bolygó az égen. A Mars pályája azonban erősen elnyúlt, legkisebb (206,6 millió km) és legnagyobb (249,2 millió km) naptávolsága között csaknem 25% eltérés van (a Föld pályájánál ez az eltérés mindössze 3%), emiatt nem mindegy, hogy a földközelség idején a Mars milyen távol jár a Naptól. A Mars pályaellipszisének térbeli helyzete miatt az augusztus környékén bekövetkező szembenállások (az ún. „nagy oppozíciók”) a leglátványosabbak, ilyenkor a Mars még a mostaninál is fényesebb és akár 56 millió km-nél is közelebb kerülhet a Földhöz. A legutóbbi ilyen alkalom  2003 augusztusában  volt (azóta is minden év augusztusában újra és újra elterjed a neten), a következő 2018. július végén lesz. Az említett két időpontnak a bolygó megfigyelése szempontjából – különösen, ha szabad szemmel nézzük – az égvilágon semmi jelentősége nincs. A méretében és fényességében április folyamán bekövetkező változások csekélyek, csak műszerekkel érzékelhetők. A bolygó korongjának látszó átmérője egész hónapban kb. 15 ívmásodperc, vagyis a holdkorong átmérőjének 120-ad része. Emiatt korong alakja ilyenkor is csak távcsővel vehető észre! További érdekesség, hogy 15-én délelőtt a Hold elhalad a Mars közelében, vagyis az égboltnak ugyancsak a Nappal átellenes területén tartózkodik majd. Ráadásul éppen olyan módon, hogy teljes holdfogyatkozás következik be. Sajnos mi ebben nem gyönyörködhetünk, mert a jelenség a Hold hajnali lenyugvása után kezdődik. Ezt a fogyatkozást csak Amerikából és a Csendes-óceán keleti és középső részéről lehet megfigyelni. Különös véletlen, hogy 14-én, illetve 15-én a kisbolygóöv legnagyobb égitestjei közül kettő, a Ceres (ún. „törpebolygó”), illetve a Vesta is szembenállásba kerül a Nappal. Ezek csak távcsővel figyelhetők meg, bár utóbbi eléri a szabad szemmel láthatóság határát. Akik közepes távcsővel (és kedvező légköri viszonyok mellett) figyelik a Marsot, azok észrevehetik az északi pólus hósapkáját. Azért ezt, mert jelenleg a Mars az északi félgömbjét fordítja felénk és természetesen a Nap felé. Emiatt a bolygó északi félgömbjén nyár van, amely idén februárban kezdődött (a Marson a bolygó hosszabb – 1,88 éves – keringési ideje miatt az egyes évszakok is hosszabbak, mint a Földön). Nagyobb távcsővel az úgynevezett albedóalakzatok, magyarul sötétebb és világosabb területek is megkülönböztethetőek. A legnagyobb amatőrtávcsövekkel és korszerű, digitális kamerákkal akár porviharok vagy a marsi vulkánok fölött lebegő felhők is megörökíthetők. Az ilyen távcsöves megfigyelésekhez jó tudni, mikor melyik oldalát fordítja felénk a Mars. (A bolygó 24 óra 37 perc alatt fordul meg a tengelye körül, vagyis ennyi időnként fordul felénk ugyanaz a felszíni alakzat.) A marsi tájékozódást segíti a  Sky and Telescope  által készített  Mars Profiler  nevű szoftver. Ez a dátum és a megfigyelés időpontjának beírása után megjeleníti a Mars felénk forduló oldalát, így könnyebb tájékozódni a sötétebb és világosabb alakzatok között.","[""csillagászat"",""Mars"",""bolygó"",""távcső"",""NASA""]",2
1511,5825,https://aktiv.origo.hu/gazdasag/hirek/hazaihirek/20060228norma.html,gazdasag,aktiv.origo.hu,MTI,2006.02.28. 19:09,Norma felett az ország adóssága,"A költségvetés kamatfizetések nélküli hiányát a GDP 3,5 százalékával, azaz 800 milliárd forinttal kell csökkenteni ahhoz, hogy megálljon az ország eladósodása - hangzott el a jegybank által szervezett MNB Klub keddi rendezvényén.","Magyarországon az államadósság - a nyugdíjpénztári korrekciót figyelmen kívül hagyva - jelenleg a bruttó hazai termék (GDP) 61,5 százaléka, tehát túllépi az euró bevezetésének egyik feltételéül szabott 60 százalékot - mondta előadásában Czeti Tamás. A Magyar Nemzeti Bank elemző-közgazdásza szerint minimális az esély arra, hogy 2008-ig az adósságráta ismét 60 százalék alá csökkenjen, Az euró bevezetésének ezt a feltételét úgy lehet teljesíteni, hogy először megállítjuk az eladósodást, ami azzal a követelménnyel jár, hogy a költségvetés kamatfizetések nélküli hiányát a GDP 3,5 százalékával, azaz 800 milliárd forinttal kell csökkenteni 2008-ig - jelezte az MNB szakértője. Második lépésben további kiigazításra van szükség, így a jelenlegi adósságszintet megközelítőleg 1100-1200 milliárd forinttal kell mérsékelni. Az előadó felhívta a figyelmet arra is, hogy a hivatalos államadósságon túl, az állami feladatokat ellátó vállalatok adóssága (MÁV, BKV) 2006 végére elérheti a 900 milliárd forintot, ami a jövőben tovább növelheti az államadósságot.","[""devizapiac"",""adósság"",""költségvetés"",""jegybank"",""MNB"",""GDP"",""Klub""]",0
548,9484,https://aktiv.origo.hu/tudomany/20090317-muholdkep-gomolyfelhosorozatok-felhoutak-hollandia-folott.html,tudomany,aktiv.origo.hu,Timár Gábor,2009.03.17. 10:35,Felhőutak Hollandia fölött - a hét műholdképe,"A szél irányát kirajzoló gomolyfelhő-sorozatok, az úgynevezett  felhőutak  nem ritkák. A holland tengerpart mentén kialakuló, a képen látható csoportjuk azonban különösen szépen mutatja az északi légáramlatot.","A gomolyfelhők a tengerpart mentén jelennek meg - a nappal hűvösebb tenger felett felhőtlen az ég, hiszen a hideg vízfelszín felett nem alakul ki feláramlás. A szárazföldön már más a helyzet: a napsütés gyorsan felmelegíti a mezőket, amelyek felett felemelkedik a hő, és már kész is a "" fel-hő "", vagyis esetünkben a gomoly. Az áramlás mentén a felszálló légoszlopok érdekes örvényformákat alkotnak, ezt rajzolják ki a felhőutak, megmutatva az Északi-tengerről fújó szél pillanatnyi irányát. A felvételen a tengerpartot nem borítják felhők, így szépen látszik a Fríz-szigetek lánca, a szigetsor és a szárazföld közt hullámzó Watt-tenger, és az eltérő színű víz megmutatja a holland beltó, az IJselmeer északnyugati oldalát lezáró gát, az Afslultdijk vonalát is. A felvétel feliratok nélkül, nagyobb méretben A Terra műhold MODIS-rendszerének felvételét március 11-én rögzítettük az ELTE műholdvevő állomásán.","[""felhők"",""műholdképek""]",2
1104,3295,https://www.origo.hu/gazdasag/20160105-hajnoczy-soma-buveszvilagbajnok-huszezres.html,gazdasag,www.origo.hu,Origo,2016.01.05. 13:16,Varázslattal könnyű hamisítani az új húszezrest,"Az új húszezres akkor sem szakad, ha átszúrják tollal, viszont könnyű felváltani, gyorsan inflálódik, és könnyű hamisítani. Legalábbis akkor, ha a bankó Hajnóczy Soma bűvészvilágbajnok kezében van.","Hajnóczy Soma bűvészvilágbajnok utánajárt, mit bír egy új húszezres bankó. A bűvész videójában átszúrta a pénzt egy tollal, majd kitépte belőle, a bankó mégsem sérült meg. Ezután megmutatta, hogyan lehet néhány egyszerű mozdulattal kisebb címletekre váltani a pénzt. Arra is rájött, hogy az értékét nem nagyon őrzi: egy pillanat alatt tízezres lesz belőle, ha lefújjuk 100 százalékos inflációsprével. Hamisítani házilag nem lehet, de a bűvész a silány, képszerkesztővel készített hamisítványt is igazivá tudja varázsolni.","[""Hajnóczy Soma"",""húszezres""]",0
1946,8427,https://www.origo.hu/gazdasag/20150331-nem-sikerult-a-keleti-nyitas-a-kulgazdasagi-adatok-szerint.html,gazdasag,www.origo.hu,Zubor Zalán,2015.03.31. 11:57,Nem sikerült a keleti nyitás a külgazdasági adatok szerint,"Nem látszik a statisztikákban a keleti nyitás, még mindig leginkább a németekkel kereskedünk. Igaz, ez az EU-tagállamok többségére igaz.","Kevés eredménye volt a magyar keleti nyitásnak az  Eurostat adatai  szerint: Magyarország jelenleg is egyoldalúan az EU-n belüli kereskedelemtől függ. Ezen belül egészen nyomasztó Németország túlsúlya, nálunk csak Szlovákia gazdasága függ erősebben a német vásárlóktól. A legfontosabb kereskedelmi partnereink listájára csak Oroszország tudott felkerülni. Német fölény Az adatok szerint szinte minden EU-tagállamnak más EU-tagállamok a legfontosabb kereskedelmi partnerei – az országok többségének Németország a fő gazdasági partnere. A kevés kivétel között van Görögország, akik a legtöbbet Törökországgal kereskednek, illetve Nagy-Britannia, akiknek az Egyesült Államok a legfontosabb partner. Nem mi vagyunk a kelet kapuja További érdekesség, hogy a keleti nyitás ellenére Magyarország azok között az államok között van, amelyek a legjobban függnek az EU-n belüli kereskedelemtől. A magyar exportcikkek 80 százaléka más EU-tagállamokba érkezik. Ezzel az EU-s kereskedelmi toplistán a negyedikek vagyunk: nálunk csak Szlovákia (84 százalék), Luxemburg (83 százalék) és Csehország (82 százalék) külgazdasága épül erősebben az uniós partnerekre.  Az EU-s átlagtól így bőven le vagyunk maradva: a tagországok átlagosan exportjuk csak 63 százalékát szállítják EU-s országokba. Az átlagon nemcsak olyan perifériális országok javítnak, mint Görögország vagy a balti államok: Svédország, Franciaország, Németország és Olaszország mind-mind a kivitelük kevesebb, mint 60 százalékát az EU-n kívülre szállítják. Az egyik legzártabb gazdaság A magyar export többsége, ahogy az EU legtöbb országáé, Németországban kerül. Őket követi Ausztria és Románia. Németországhoz képest azonban a két szomszédos állam szinte jelentéktelen kereskedelmi partnerünk. Németországba a magyar export 28 százaléka vándorol, Ausztriába és Romániába csak 6-6 százaléka. Nálunk az egész EU-ban csak Szlovákia külgazdasága függ jobban a németektől, a szlovák export 32 százaléka irányul Németországba. Oroszország az első háromban Németország túlsúlya az EU-n belül az importban is érvényesül: az EU országainak több mint felébe, 28-ból 15 államba Németország szállítja a legtöbb exportcikket. Köztük van Magyarország is, hazánk a németek után osztrák és orosz exportcikkeket hoz be a legnagyobb értékben. A behozatalunk ugyan nem annyira egyoldalú, mint a kivitelünk, azért ebből a szempontból is a kevésbé nyitott gazdaságok közé tartozunk: importcikkeink 75 százaléka származik az EU-ból a kilencedikek vagyunk a listán. A legkevésbé Hollandia függ az EU-s importtól (csak 46 százalékban), míg az uniós átlag itt is 63 százalék. Húzóágazat a gépipar Az import- és exportcikkek típusai alapján viszonylag kiegyenlített az EU kereskedelmi mérlege. Amiből sokkal többet hozunk be, mint amennyit kiviszünk, azok a különböző energiahordozók, kenőanyagok és kapcsolódó termékek (6 százalék export, 26 százalék import). Élelmiszerből ezzel szemben szinte ugyanannyi értékben viszünk ki, mint amennyiben behozunk, míg gépekből és szállítóeszközökből a kiviteli mérlegünk pozitív – ezek egyébként az EU legfontosabb exportcikkeinek számítanak, a kivitelünk 47 százalékát teszik ki.","[""Németország"",""export"",""külkereskedelem"",""import"",""Eurostat"",""keleti nyitás""]",0
2168,10007,https://magyarnemzet.hu/gazdasag/nagy-istvan-az-agrarium-versenykepessegenek-erositesehez-tovabbi-intezkedesek-szuksegesek-7444724/,gazdasag,magyarnemzet.hu,,2019. október 29. kedd 14:07,Nagy István: Az agrárium versenyképességének erősítéséhez további intézkedések szükségesek,"A magyar mezőgazdaság versenyképességének erősítése megoldást kínálhat az ágazatot érintő számos jövőbeli kihívásra, ehhez azonban további intézkedésekre és támogatásokra van szükség – mondta Nagy István agrárminiszter kedden Budapesten, az Országgyűlés mezőgazdasági bizottságának ülésén.","A tárcavezető kiemelte: a szaktárca ezen elhatározás mentén tevékenykedett az elmúlt egy évben. Nagy István ismertette: a mezőgazdaság teljesítménye tavaly elérte a 2720 milliárd forintot, a mezőgazdasági beruházások növekedési üteme 2019 első fél évében tovább gyorsult, a bővülés elérte a 17 százalékot. A nemzetgazdaság első féléves külkereskedelmi többletének 54 százalékát az agrárium adta, a többlet közel 1,7 milliárd euró volt. Az agrárexport aránya a teljes nemzetgazdasági exporton belül tavaly 8,3 százalék volt. A miniszter szerint az ország termelékenységének jó mutatója, hogy Magyarországon 1519 euró az egy hektárra jutó kibocsátás, az új tagállamokban – amelyek Magyarországgal együtt kerültek az unióba – 1380 euró, a régiekben pedig 2593 euró. Nagy István elmondta, hogy a versenyképesség javítása érdekében a szaktárca kiemelten kezeli az előleg támogatások kiszámítható és zökkenőmentes kifizetését. Magyarország uniós közvetlen agrártámogatási kerete meghaladja az évi 400 milliárd forintot, ezzel évről évre mintegy 170 ezer vidéki család megélhetéséhez, közel 5 millió hektár termőföld megműveléséhez járul hozzá. A támogatási rendszer meglévő elemei jól működnek – húzta alá a tárcavezető. Kiemelte, hogy Brüsszelben jóváhagyták 2025-ig az uniós közvetlen támogatásban nem részesülő sertés- és baromfiágazat állatjóléti támogatásait, és növelték a rájuk fordítható éves keretet is – a sertés esetében ez 10,5 milliárd, a baromfinál 13,2 milliárd forint. A miniszter beszámolt arról, hogy a mezőgazdasági termelés támogatása érdekében az idén több új támogatási jogcímet indítottak. Példaként említette a fűszerpaprika-termesztés, a méhészet támogatását, a tenyészbika tenyésztésbe állítását, komlóültetvények létesítését, haszongalamb vásárlását, és hozzájárult a tárca a viharkárok kompenzálásához is. Tájékoztatása szerint eredményesen tárgyalnak a 2020-2027 közötti időszak támogatási rendszerét tartalmazó Közös Agrárpolitika Stratégiai Terv előkészítéséről. A magyar kormány álláspontja egyértelmű: nem kérhetünk többet a gazdáktól kevesebbért – szögezte le Nagy István. Jelezte: törekednek arra, hogy megőrizzék azokat az uniós forrásokat, amelyek a magyar gazdák versenyképességét segíthetik a jövőben. Nagy István szerint az ország versenyképességének egyik legfontosabb mutatója a fejlesztések mennyisége. Immár 678 milliárd forintot tesz ki az agrár-hitelállomány, miközben az ágazat csődrátája 1,4 százalék, a legalacsonyabb a nemzetgazdaságon belül. Az Agrár-Vállalkozási Hitelgarancia Alapítványon (AGVHA) keresztül évente közel 900 millió forint kezességi díjtámogatást biztosítanak, ezzel kulcsszerepük van a kis- és közepes vállalatok (kkv) hitelhez jutásában. Így 19 ezer ügyletben, 307 milliárd forint összegű hitel felvételét segítették elő. A miniszter a szaktárca eredményei közé sorolta azt, hogy a Nemzeti Földügyi Központba integrálva július 1-jével létrejött az agrárium saját öntözési igazgatási intézménye. Megkezdték továbbá az ország Digitális Agrárstratégiájának megvalósítását, a hazai agrárkutatási hálózat fejlesztését pedig a Nemzeti Agrárkutatási és Innovációs Központot (NAIK) az Agrárgazdasági Kutató Intézet integrálásával erősítették meg. Emellett növelték a termelői összefogást, segítik a generációváltást, valamint kidolgozták a magyar méhészeti nemzeti programot. A Vidékfejlesztési Programról a miniszter elmondta: a 2014-2020 közötti uniós programozási időszakban mintegy 1300 milliárd forintot különítettek el. A 74 meghirdetett felhívásból 64 már le is zárult, amelyek keretösszege közel 1380 milliárd forint. Jelenleg 10 felhívás nyitott, mintegy 192 milliárd forintos keretösszeggel. Eddig közel 270 ezer kérelmet bíráltak el, amelyek közül mintegy 191 ezer kérelmet támogattak – ismertette. Jelezte, hogy új felhívásokat terveznek meghirdetni 2019 utolsó negyedévében is, ilyen lesz a minőségrendszerekhez való csatlakozás és a termelői csoportok támogatása. Nagy István tájékoztatott arról is, hogy az idén elindult az ország fásítási programja, és a vadgazdálkodási ütemterv is elkészült. Az élelmiszeripar területén az agrártárca kezdeményezésére az Országgyűlés elfogadta azt a törvénymódosítást, amely lehetővé teszi az élelmiszer-hamisítást elkövető személyekkel szembeni büntetőjogi fellépést. Külön hangsúlyozta a miniszter az afrikai sertéspestis (asp) elleni küzdelmet, amely a továbbiakban is az állategészségügy, egyúttal a sertéságazat fő kihívása lesz.","[""agrárium"",""Nagy István"",""versenyképesség""]",0
177,7104,https://magyarnemzet.hu/sport/lefujtak-a-budapesti-kvalifikacios-tornat-7876454/,sport,magyarnemzet.hu,Fábik Tibor,2020. március 11. szerda 20:27,Lefújták a budapesti kvalifikációs tornát,"A Magyar Birkózószövetség szerdai délutáni közleményében arról tájékoztatott, hogy a jövő hét végén Budapesten elmarad az európai olimpiai kvalifikációs verseny.","A Magyar Birkózószövetség közleménye: „A koronavírus-járvány kapcsán hazánkban felállított operatív törzs javaslatára Magyarország kormánya úgy döntött, hogy a rendkívüli jogrend és veszélyhelyzet elrendelésének részeként hozott intézkedések értelmében betiltja a 100 főnél nagyobb, beltéri lebonyolítású rendezvényeket. Ebbe a körbe tartozik a BOK-csarnokban március 19. és 22. közötti időpontra tervezett európai olimpiai kvalifikáció. A Magyar Birkózószövetség (MBSZ) illetékesei, alkalmazkodva a megváltozott körülményekhez, konzultáltak a nemzetközi szövetség (UWW) szerb elnökével, Nenad Laloviccsal, s végül közösen a halasztás mellett döntöttek. Az MBSZ kifejezte szándékát a rangos viadal későbbi, április-májusi megrendezésre, természetesen a járványhelyzet aktuális ismeretében, s értesítette az érintett országok szövetségeit. A további hazai birkózóversenyek sorsáról rövidesen döntés születik.” Az idei kontinentális selejtezők közül az amerikai most kezdődik Ottawában, az európai előtt az ázsiait és az afrikai/óceániait már elhalasztották. Az április végi szófiai utolsó világselejtező a tervek szerint júniusra tolódna, hogy a földrészek előtte megrendezhessék a maguk kvalifikációját. A tavalyi kazahsztáni, nur-szultani világbajnokságról súlycsoportonként hat fő már kvótát szerzett a tokiói olimpiára. Jelenleg négy magyar versenyző – Lőrincz Tamás, Lőrincz Viktor, Muszukajev Iszmail és Sastin Marianna rendelkezik olimpiai kvótával. A vb-n a sportág vezető hatalmának számító Oroszország 9, Japán és Kazahsztán 8, Irán, Ukrajna, Németország és Kína 5 kvótát szerzett, mögöttük pedig egy hatosfogat (Magyarország, Törökország, Grúzia, India, Egyesült Államok, Üzbegisztán) tagjaként 4 kvalifikációval ott van hazánk is. A vb-n összesen egyébként 39 ország osztozott a 108 kvótán, Szíria, Észak-Macedónia vagy éppen San Marino különlegesnek számít a listán. Földrészenkénti bontásban Európa 58, Ázsia 40, Amerika 7, Afrika pedig 3 kvótához jutott.","[""Budapest"",""koronavírus-járvány"",""közlemény"",""kvalifikációs torna"",""Magyar Birkózószövetség"",""Nenad Lalovics""]",1
1508,5819,https://www.origo.hu/gazdasag/20051125kamu.html,gazdasag,www.origo.hu,-,2005.11.25. 8:28,Kamu számlákkal játsszák ki a repiadót,"Az adómentesen felhasználható reprezentációs keret 25 millió forintra emelése 2006-ban növelheti ugyan az ilyen jellegű rendezvények számát, de amelyik cég igazán akarta, eddig is tetszés szerint meg tudta tartani azokat, a költségek elszámolása ugyanis legtöbb esetben egyszerű számlázástechnikai kérdés - írja a Napi Gazdaság.","Étteremtulajdonosok és konferenciaszervezők egyaránt állítják, hogy gyakran keresik meg őket azzal: a rendezvény során felmerülő ráfordításokat terembérként, eszközköltségként vagy egyéb, kedvezőbb adósávba eső kategóriákban számolják el. Nem érdemes ugyanis túllépni a megadott keretet, az adómentes sáv feletti rész természetbeni juttatásként, 44 százalékkal adózik és még egészségügyi hozzájárulást is fizetni kell. Az adómentes keret idén 10 millió forint, illetve az éves árbevétel 0,5 százaléka volt, jövőre utóbbi is emelkedik, 1 százalékra. Főleg az árbevétel szerint meghatározott limit növelése jelent majd könnyebbséget, de csak a kisebb cégeknek. A nagyobbak eddig is megtalálták a módját az adófizetés elkerülésének - jelentette ki Zara László adószakértő, aki szintén úgy látja, hogy a reprezentációs kiadások adóoldali korlátozása könnyen kijátszható. Az adóhatósági vizsgálat persze hamar fényt deríthet arra, ha túlzottan aránytalan a terembérletre, illetve az étel-ital fogyasztásra fordított kiadás, s árulkodó lehet a rendezvényen részt vevők száma is, ám ezek az ügyek a szakértő tapasztalatai szerint ritkán akadnak fenn a rostán: ennél nagyobb horderejű ügyeket kutat az APEH. Fejenként 10-12 ezer forintos költséget jelent egy átlagos vállalati rendezvény éttermünkben - mondta Budai Gábor, a Gundel étterem ügyvezetője, hozzátéve, hogy bár jelentős forgalmat veszítettek az eddigi alacsonyabb adómentes határ miatt, mégsem alkalmaztak számlázástechnikai trükköket. Más vélemények szerint a konferenciaszervezők nem érzékelhetnek sokat a változásból, mivel az ilyen rendezvényeket rendszerint 2-3 évre előre megszervezik.","[""adó"",""devizapiac"",""jellegű rendezvény"",""APEH"",""Napi Gazdaság""]",0
1268,4287,https://www.origo.hu/gazdasag/20121120-mol-ina-ugy-itelet-ivo-sanader-volt-kormanyfo-korrupcios-pereben.htmlhttp://www.origo.hu/gazdasag/20121120-mol-ina-ugy-itelet-ivo-sanader-volt-kormanyfo-korrupcios-pereben.html,gazdasag,www.origo.hu,Galambos Péter,2012.11.20. 10:09,"Nálunk megúszta a Mol, amit a horvátoknál nem","Első fokon bűnösnek találta a zágrábi bíróság Ivo Sanader volt horvát miniszterelnököt az ellene folyó korrupciós perben. Az ítélet kimondja, hogy Sanader visszaélt a hatalmával, amikor a horvát állam eladta a Molnak az INA olajvállalat kisebbségi részvénycsomagját, és a Reuters tudósítása szerint azt is, hogy Sanader kenőpénzt fogadott el a Moltól. Ha ugyanez lesz a jogerős ítélet is, a horvát politika megpróbálhatja felhasználni a Mol ellen. Magyarországon korábban ismeretlen tettes ellen nyomozott az ügyészség, de az eljárást megszüntette, és a horvát ítélet miatt még nem feltétlenül kell újraindítani.","Tíz év börtönre ítélték Ivo Sanader volt horvát miniszterelnököt kedden Zágrábban abban a két, egy eljárásban egyesített ügyben, amelyben a vád szerint a volt horvát kormányfő kenőpénzt fogadott el az osztrák Hypo banktól egy állami kölcsönfelvétel tető alá hozásáért, majd évekkel később a Moltól is, az INA olajcég tulajdonrészének megvásárlásáról szóló szerződés megkötésekor. Az elsőfokú, nem jogerős ítélet értelmében Sanader már nem távozhatott szabadlábon, függetlenül attól, hogy fellebbez-e. Délben a volt miniszterelnök rabszállítója megérkezett a Remetinec börtönbe. Utolsó interjúját szabadlábon  az [origo]-nak adta . A bíróság kimondta, hogy Sanader bűnös mindkét ügyben. A Hypo-ügyért 3 és fél, a Mol-ügyért 7 és fél évet rótt ki, együttesen azonban tíz év börtönre ítélte a politikust. A Mol-ügyben azért, mert visszaélt a hatalmával, és a pártja elnökségét, illetve a kormány tagjait is meggyőzte, hogy a Mol átvehesse a ""kiemelten fontos nemzeti vállalat"", az INA irányítását. Sanader bűnös, mert ""átadta az INA irányítását a Molnak"": a kormány ülésén előterjesztette a Mol követeléseit, és keresztülvitte a saját javaslatait. Eközben ""valótlanul hivatkozott arra, hogy a szerződések Horvátország érdekeit szolgálják"". Ivo Sanader az ítélethirdetéskor Zágrábban ""Kétséget kizáróan"" bizonyítottnak látta a bíróság, hogy Sanader ötmillió euró kenőpénzt kapott. A Mol teljes egészében irányítja az INA-t, ami egy bűncselekmény elkövetésének következménye. A Mol célja, hogy megszerezze az irányítást, legitim cél volt, de ezt nem lehet bűncselekményekkel elérni - mondta ki a bíró. Azt is hozzátette, hogy az INA-Mol szerződés ilyen módon való megkötése nem állt Horvátország érdekében. Az ítélet értelmében Sanadernek öt nap alatt be kell fizetnie az államkasszába 3,6 millió kunát. A bíró szerint az INA-n belüli jelenlegi döntéshozatal bizonyítja, hogy a szerződés káros Horvátország számára: az igazgatóság magyar elnökének a szavazata a döntő, és ő ""mindig a magyar érdekeket fogja védeni"". Azt is megemlítette, hogy Sanader és Hernádi több ízben találkoztak, és ezek a találkozók olyan személyek találkozói voltak, akiknek közös, nem csak üzleti érdekei vannak. Itthon nem találtak semmit Az ügyben Magyarországon is folyt eljárás, a horvátok jogsegélykérelme alapján. Az ügyészség ismeretlen tettes ellen nyomozott, meghallgatta többek között Hernádi Zsoltot, a Mol elnök-vezérigazgatóját is, majd bűncselekmény hiányában  megszüntette a nyomozást . A korábbi magyar ügyészségi döntés és a mostani horvát bírósági ítélet ellentmondása miatt még nem kell, hogy új eljárás induljon Magyarországon - mondta az [origo]-nak Bárándy Péter büntetőjogász, hangsúlyozva, hogy a konkrét ítéletet nem látta. A magyar ügyészség ugyanakkor dönthet arról, hogy újraindítja a nyomozást, ha ezt valamiért szükségesnek látja. Ezenkívül akkor lehet a Mol vagy akár egy konkrét személy ellen folyó ügy a döntésből, ha Magyarországon vagy Horvátországban feljelentést tesz valaki. Az ügyészség azonban csak akkor fog elkezdeni nyomozni, ha úgy látja, új adat vagy részlet merült fel a korábbiakhoz képest. Egy neve elhallgatását kérő ügyvéd - hangsúlyozottan nem a konkrét ügyről, hanem az elvi lehetőségekről - azt mondta, hogy az ügyészség mérlegelésétől függ, hogy mit tekint olyan új adatnak, amely indokolja az újraindítást. Mivel Magyarországon szabad bizonyítás van, akár egy külföldi eredetű adat is lehet ilyen. Mol: tiszteletben tartjuk a döntést, de nem történt bűncselekmény A Mol a bírósági döntésre reagáló közleményében kijelenti, hogy véleménye szerint ""nem történt bűncselekmény, hiszen a MOL nem adott semmilyen juttatást politikusoknak, vagy döntéshozóknak azért, hogy konszolidálja és megmenthesse az INA-t"".  Ivo Sanader ítélethirdetését nézik Zágrábban A cég szerint a vádakra bizonyíték sincs, ""hiszen a vád mindössze egy ember vallomására épül, amit két másik tanú és a vádlott cáfolt meg a tárgyalás során. ""Hisszük, hogy nem lehet úgy elítélni valakit, hogy sem indíték, sem bűncselekmény, sem bizonyíték nincs. Nem tisztünk ugyanakkor minősíteni a Zágrábi Megyei Bíróság első fokú döntését. Mint Horvátország legnagyobb befektetője tiszteletben kell tartanunk a Horvát Köztársaság független igazságügyi testületének döntését"" - teszik hozzá. A cég szerint ""az ügy kevésbé szól a MOL-ról vagy az INA-ról, hanem sokkal inkább egy horvátországi politikai ügyről van szó"".  Rászállhat a horvát kormány a Molra Bár a most lezárult per csak Sanader bűnösségének vagy ártatlanságának eldöntéséről szólt, és nem következik belőle automatikusan eljárás a Mol ellen, az eredménye mégis okozhat fejfájást a magyar irányítású olajcégnek. Az elmúlt két évben Horvátországban számos támadás érte a Molt amiatt, hogy a többségi tulajdonrész birtoklása nélkül is egyedül irányítja az INA-t. Mivel  az országban uralkodó közhangulat  kedvez a Mol elleni fellépésnek, a jelenlegi horvát kormány megpróbálhatja majd felhasználni az ítéletet az INA privatizációs szerződésének a megváltoztatása érdekében. Egy olyan bírósági ítélet, amely kimondja, hogy a privatizációs szerződés megkötését visszaélés előzte meg, akár arra is lehetőséget adhatna a kormánynak, hogy semmissé nyilváníttassa a megállapodást. Az ország közelgő uniós csatlakozása miatt nem biztos, hogy bevállal a kabinet egy ilyen, befektetőbarátnak nem nevezhető lépést, de arra lehet számítani, hogy fokozza a Molra nehezedő nyomást, és megpróbál kicsikarni valamilyen módosítást, amellyel nagyobb beleszólást kap az INA ügyeibe. Az INA a Mol egyik legfontosabb befektetése. Vesna Pusic külügyminiszter az ítélethirdetés után  azt mondta , hogy a kormány egyelőre nem kezdeményez tárgyalásokat a Mollal az INA irányításáról a Mol vesztegetését is kimondó ítélet alapján. Hozzátette viszont, hogy ""ha lesz jogerős ítélet, akkor majd lehet újratárgyalni a szerződést"". Beszakadt a Mol árfolyama Az ítélet kihirdetése után zuhanni kezdett a reggel még dráguló Mol-papír árfolyama a budapesti tőzsdén, fél 11-kor már 2,68 százalékos  mínuszban volt  az előző napi záráshoz képest. Az eséssel magával rántotta a BUX-ot is, a részvényindex fél óra leforgása alatt közel egy százalékkal csökkent. Kuti Ákos, az Equilor pénzügyi szolgáltató részvénypiaci elemzője kérdésünkre azt mondta, noha az azonnali piaci reakcióból az látszik, hogy a befektetők félnek az INA részvényesi megállapodásának esetleges felülvizsgálatától, nem feltétlenül ilyen borús a helyzet.  ""Az utóbbi időben, egyes harcias nyilatkozatok ellenére, érződik egyfajta váltás a horvát politikában: a korábbiaknál mérsékeltebb felügyelőbizottsági tagokat neveztek ki, és a horvátországi, az INA eredményessége szempontjából kulcsfontosságú gázárképletről is reálisabban kommunikál a kormány"" - mondta az elemző. Kuti Ákos lehetségesnek nevezte, hogy Sanaderrel elvitetik a balhét, aztán elindítanak egy formális vizsgálatot a Mol ellen, talán valamilyen jelképes bírságot is kiszabnak, de végül minden marad úgy, ahogy van. ""A Molnak szüksége van az INA-ra, és fordítva még inkább, vagyis több érv szól az együttműködés folytatása mellett, mint ellene"" - tette hozzá. Pontosan mivel vádolták Sanadert? A horvát ügyészség eredetileg tizenöt év börtönt kért Sanaderre. A vád szerint Sanader két részletben összesen tízmillió eurót fogadott el Hernádi Zsolttól, a Mol vezetőjétől, cserébe pedig vállalta, hogy a horvát állam eladja a Molnak az INA olajcég egy részét. Sanader és Hernádi egyaránt tagadta, hogy ilyen történt volna. A kormányfőként és a jobboldali HDZ elnökeként éveken át Horvátország legnagyobb hatalmú emberének számító Sanader elleni eljárás a miniszterelnöki posztról való lemondása után, pártbeli politikai ellenfele, Jadranka Kosor hivatali ideje alatt indult. A vád koronatanúja egy horvát üzletember, Robert Jezic volt, aki valószínűleg vádalkut kötött, hogy megússza más korrupciós ügyeit. Sanader a per során végig azt hangoztatta, hogy politikai indíttatású eljárásról van szó, amelynek célja az, hogy ellenfelei őt félreállítsák az útból, és a Mol elleni támadásokkal növeljék a népszerűségüket. Egyik ügyvédje tavasszal  ugyanerről beszélt  az [origo]-nak.","[""Ivo Sanader"",""Hernádi Zsolt"",""Horvátország"",""korrupció"",""horvát politika"",""Mol"",""INA""]",0
643,336,https://www.origo.hu/gazdasag/hirek/20101223-az-agrartarca-rendet-tesz-a-gesztenyepurek-piacan.html,gazdasag,www.origo.hu,[origo],2010.12.23. 9:37,Rendet tesz a gesztenyepürék piacán az agrártárca,A Vidékfejlesztési Minisztérium folytatja a silány minőségű termékek elleni hadjáratát: legújabb intézkedésével a gesztenyekészítményekre vonatkozó több mint harmincéves szabályozást írja újra.,"Az üzletek sok olyan gesztenyepürének vagy gesztenyemasszának nevezett terméket kínálnak, amelyek fő összetevője inkább a főtt bab, mintsem a valódi szelídgesztenye. Magyarországon jelenleg mindössze egy 1979-es szabvány rendelkezik nem kötelező jelleggel a gesztenyekészítményekről, ezért az agrártárca a Magyar Élelmiszerkönyv legújabb módosításával a gyorsfagyasztott gesztenyekészítményekre új szabályozást ad ki - közölte a szaktárca csütörtökön.  Ennek eredményeként a jövőben ha a gyártó a termékét gyorsfagyasztott gesztenyemasszának vagy gyorsfagyasztott gesztenyepürének nevezi, akkor a Magyar Élelmiszerkönyv második kötetében helyet kapó irányelvben foglalt feltételeknek kell hogy megfeleljen. Ez a termékleírás meghatározza az elsődleges és egyéb összetevőket, az érzékszervi és fizikai-kémiai jellemzőket, valamint az előállítás folyamatát.   Az előírás szerint a gesztenyemassza csak egyneműsített gesztenyéből készülhet, a gesztenyepüré az egyneműsített gesztenyén kívül cukrot és ízesítőanyagokat is tartalmazhat. Ha pedig a terméket édesítőszerrel állítja elő a feldolgozó, akkor a ""gyorsfagyasztott gesztenyepüré édesítőszerrel"" feliratot kell a csomagoláson feltüntetnie.","[""élelmiszer-biztonság"",""Magyar Élelmiszerkönyv"",""kereskedelem"",""élelmiszer"",""Vidékfejlesztési Minisztérium""]",0
184,7211,https://index.hu/sport/futball/2010/10/21/benitez_mar_a_szombati_meccsen_jart_az_eszunk/,sport,index.hu,Index,2010.10.21. 10:34,Már a szombati meccsen járt az eszünk,"Az Inter már néggyel is vezetett, mégis majdnem bajba került a tíz emberrel játszó Tottenham ellen, a spanyol edző fontos győzelemről beszélt, de a hibákból tanulni kell. Harry Redknapp a mesterhármast szerző Bale-t dicsérte, ilyen balszélső nem sok van a világon.","Az Inter 35. perc után már 4-0-ra vezetett a nyolcadik perctől emberhátrányban játszó Tottenham ellen,  a vége mégis szoros lett , Rafa Benítez, az olaszok spanyol edzője szerint kiengedtek, már a hétvégi bajnoki meccsen járt az eszük. Harry Redknapp nem gondolta volna, hogy csapata négygólos hátrányból is majdnem képes visszajönni, a mesterhármast szerző Gareth Bale-t dicsérte. ""Az első félidőben rúgtunk négy gólt és gyönyörűen játszottunk, de a másodikban túlságosan kiengedtünk, a játékosoknak már a szombati Sampdoria elleni bajnokin járt az eszük. Igaz, hogy Bale három gólt lőtt, de nem azért, mert taktikai hibákat vétettünk, hanem mert egyszerűen gyorsabb volt, mint az én játékosaim"" - mondta a meccs után Benítez. ""Hazudnék, ha azt mondanám, hogy gondoltam ilyen hajrára, de jól használtuk ki a helyzeteinket. A 2. félidőben bebizonyítottuk, hogy lehet ellenük támadni és gólokat lőni. Pozitívan értékeljük ezt az estét"" - nyilatkozta Redknapp. Mivel Manchesterben mindenki a  távozni készülő Rooneyval  van elfoglalva, nagyon kellett a Bursaspor elleni győzelem, Sir Alex Ferguson is erre utalt: ""Ez most főleg a szurkolóknak kellett. Játékosaim keményen küzdöttek, egységesek voltak, az öltözőben is jó volt a hangulat."" A Barcelona Messi két góljával verte a Koppenhágát, Guardiola elégedett volt, bár a szünet után voltak problémák: ""Boldog vagyok, jó meccset játszottunk, a játékosaim nagyszerűen küzdöttek, bár a második félidőben kicsit izgultam. A végén a mi focink győzött."" A Twente a Werder Bremennel ikszelt otthon, így mindkét csapat nyeretlen maradt. A Schalke 3-1-re verte a Hapoel Tel-Avivot, Raúl kettőt is lőtt, beállítva ezzel Gerd Müller gólrekordját. A Rangers hazai pályán ikszelt a Valenciával, a spanyolok így csak a harmadikak a C csoportban. A Lyon a Benficát verte, a franciák ezzel három meccs után kilenc ponttal állnak a B csoport élén. A Panathinaikosz és a Rubin Kazany 0-0-t játszott Athénban.",,1
2233,10456,https://www.origo.hu/gazdasag/hirek/20110204-kulontalalkozot-tartanak-marciusban-az-euroovezet-orszagainak-vezetoi.html,gazdasag,www.origo.hu,MTI,2011.02.04. 22:31,Különtalálkozót tartanak márciusban az euróövezet országainak vezetői,"A különtalálkozót, amely a németek és a franciák közös javaslata, Nicolas Sarkozy francia köztársasági elnök jelentette be pénteken Brüsszelben. A francia-német javaslat lényege, hogy a gazdasági koordináció még egy fokkal erősödjön. Egyes források szerint azonban a német-francia javaslat több részkérdéséről egyelőre nincs egyetértés az euróövezeti országok között.","A csúcsértekezlet célja, hogy véglegesítsék azt az intézkedéscsomagot, amelynek révén a jövőben biztosabban elkerülhető lesz az adósságválság. A csomag középpontjában az áll, hogyan lehetséges fokozni az együttműködést az uniós országok versenyképességének növelése érdekében. Sarkozy és Angela Merkel német kancellár a pénteki brüsszeli európai uniós csúcstalálkozón tájékoztatta az EU-tagországok vezetőit közös javaslataikról. Merkel pénteken megerősítette, hogy várhatóan euróövezeti csúcstalálkozót tartanak márciusban, a hónap végére tervezett rendes csúcsértekezlet előtti két hét folyamán. Pontos dátumról még nem született döntés. Herman Van Rompuy, a pénteki értekezletet levezető elnök a találkozó utáni sajtótájékoztatón méltatta, hogy az uniós tagországok a korábbinál is nagyobb figyelmet kívánnak szentelni a versenyképességnek,. Hangoztatta, hogy a mostani értekezleten nem születtek döntések, március végén azonban újabb csomagról határoznak majd, beleértve a bankok válságokkal szembeni ellenálló-képességének felmérését. Mint mondta, ezúttal részletes javaslatokról sem tárgyaltak, csupán általánosságban a versenyképességet segítő lépések fontosságáról.   Más források szerint a német-francia javaslat több részkérdéséről egyelőre nincs egyetértés az euróövezeti országok között. Jean-Claude Juncker luxemburgi miniszterelnök az ülés után személyesen is megerősítette, hogy az inflációkövető béremelések gyakorlatának elhagyását nem támogatja, és ezzel egyetért belga kollégája is. Van Rompuy bejelentette azt is, hogy várhatóan ugyancsak a március végi ülésen döntenek az euróövezet stabilitásának biztosítására létrehozott ideiglenes pénzügyi mechanizmus megerősítéséről. A találkozó zárónyilatkozata szerint a tagállamok pénzügyminiszterei készítenek erre konkrét javaslatokat. A 2013-ig működő jelenlegi stabilitási mechanizmus elvben összesen 440 millió eurót képes mozgósítani, de kerete a gyakorlatban nem éri el ezt a szintet. Van Rompuy a záró sajtótájékoztatón arról is beszélt, hogy az elmúlt időben jelentősen javultak a gazdasági kilátások az unióban. Ezt egyebek között a növekvő üzleti optimizmus igazolja - tette hozzá. Josél Manuel Durao Barroso, az Európai Bizottság elnöke azt hangoztatta, hogy a gazdasági koordináció sikere azon is múlik, az EU-tagországok milyen hatékonysággal ültetik át nemzeti reformprogramjaikat a gyakorlatba. A francia-német javaslat lényege, hogy a gazdasági koordináció még egy fokkal erősödjön, mert a versenyképesség külön dimenzió - fogalmazott a bizottsági elnök.","[""Sarkozy"",""Merkel"",""Brüsszel"",""euróövezet"",""Európai Stabilitási Mechanizmus""]",0
2131,9780,https://www.origo.hu/gazdasag/hirek/vilaggazdasag/20060908oktober.html,gazdasag,www.origo.hu,MTI,2006.09.08. 18:41,Vizsgázik a konvergenciaprogram,A jelenlegi tervek szerint október 10-i luxembourg-i ülésükön tárgyalják a magyar konvergenciaprogramot az Európai Unió tagországainak pénzügyminiszterei (Ecofin) - közölte Veres János pénzügyminiszter. Az októberi miniszteri ülés előtt - minden bizonnyal szeptember 26-án - az Európai Bizottság is kiadja hivatalos értékelését a programról.,"Veres János pénzügyminiszter, az MTI brüsszeli tudósítójának beszámolt arról, hogy az EU-tagországokból érkezett kollégái közül többel kétoldalú megbeszélést folytatott a témáról. Megítélése szerint a partnerek ""általában egyetértenek"" arról, hogy a konvergenciaprogramban szereplő lépések, illetve azok, amelyekről döntés született az múlt hónapokban, jó irányba tett lépések. ""Helyeslik az irányokat"" - szögezte le Veres János. A huszonöt tagország pénzügyminiszterének - immár hagyományos féléves - informális találkozójáról beszámolva Veres János elmondta: megállapodtak abban, hogy a későbbiekben az Ecofin-üléseken kisebb létszámú delegációk fognak részt venni. Ezt az elképzelést Magyarország is támogatta - tette hozzá. Az elmúlt időszakban az EU kiemelt gondot fordít arra, hogy hatékonyabbá, a fölösleges bürokráciától mentessé tegye az uniós működését. A soros finn EU-elnökség minden bizonnyal e szemlélet jegyében tűzte napirendjére a kérdést (amellyel bizonyos mértékig összhangban vannak a jelenleg zajló magyarországi folyamatok is). Áttekintették a pénzügyminiszterek az energiapolitika időszerű gazdasági és pénzügyi vonatkozásait, köztük az olajárakkal kapcsolatos legújabb fejleményeket, illetve az energiaágazati befektetések kérdéskörét.  Veres János ezzel kapcsolatban elmondta: az ülésen megerősödött az a gondolat, amelyet a pénzügyminiszterek egy évvel ezelőtti, manchesteri informális találkozójukon már kimondtak, miszerint az energiaár-változásokra a tagországoknak úgy kell reagálniuk, hogy azzal erősítsék az energiatakarékosságot és az energiafelhasználás hatékonyságát. Egyetértettek abban is, hogy szükség van az EU energetikai rendszerének összekapcsolását szolgáló további beruházásokra és ezek segítésére pénzügyi eszközökkel. Ugyancsak segíteni kell lehetőség szerint az EU energiaellátási biztonságának növelését, például a több külső helyszínről történő ellátást.  A szóba jöhető pénzügyi eszközök közül példaként említette a magyar miniszter, hogy az Európai Beruházási Bank (EIB) vegyen részt ennek finanszírozásában, illetve hogy az ellátás ilyen jellegű fejlesztésének szereplői kiemelt pénzügyi odafigyelést kapnak az EU-ban - ez magyar cégeket is érinthet. Veres János elmondta még: a versenyképesség és termelékenység témakörében egyebek között azt tekintették át, hogyan szolgálhatja az EU a kutatásfejlesztés és az innováció szélesebb körű elterjedését a pénzügyi piacok és a kockázatitőke-befektetések szabályozásának fejlesztésével. Erre egyebek között azért van szükség, mert az EU a világ két másik részével, Észak-Amerikával, illetve az ázsiai fejlődő régiókkal éles versenyben áll ezen a téren.","[""Veres János"",""konvergenciaprogram"",""Európai Bizottság"",""pénzügyminiszter"",""Európai Unió"",""Ecofin""]",0
998,2543,https://www.origo.hu/gazdasag/hirek/vilaggazdasag/20060710magyarorszag.html,gazdasag,www.origo.hu,MTI,2006.07.10. 18:02,Magyarország is a Gazprom túszává válhat,"Magyarország és a többi közép-európai új EU-tagállam a Gazprom túsza lehet, mivel nincs olyan közös uniós energiapolitika, amely külön kezelné az orosz gázóriástól kiemelten függő országcsoport helyzetét, áll a Standard & Poor's hétfőn Londonban kiadott elemzésében.","A világ legnagyobb hitelminősítője szerint sok megfigyelő az év eleji ukrajnai energiaválságot annak tulajdonítja, hogy Oroszország megpróbálja befolyását fenntartani az esetleg uniós tagságra pályázó három szomszédos országban, Ukrajnában, Moldovában és Fehéroroszországban. Moszkva nyolc korábbi szövetségese már az unió tagja, és továbbiak jelentkeztek felvételre, erősítve azon orosz aggályokat, hogy Oroszország elveszítette hagyományos befolyási övezetét és Nyugat-Európával szemben kiépített ütközőzónáját, áll az S&P hatoldalas elemzésében. A hitelminősítő szerint az EU-csatlakozás azonban bizonyos értelemben Magyarország, Csehország, Szlovákia és Lengyelország azon aggályait is erősítette, hogy legfőbb gázellátójuk túszaivá válhatnak, ugyanis az Európai Uniónak nincs olyan közös energiapolitikája, amely az ő problémájuk kezelésére alkalmas volna. A közös energiapolitika hiányának több alapvető oka van. Egyrészt a tagországok függősége az orosz ellátástól igen különböző mértékű, másrészt a Nyugat-Európába irányuló orosz szállításokat Moszkva a hidegháború legfeszültebb időszakában sem manipulálta soha. A Standard & Poor's szerint az orosz földgáztól függő új EU-tagok helyzetét a Gazprom németországi, ausztriai és görögországi kereskedelmi tevékenysége is aggályosabbá teszi. Németországban például a BASF és az E.ON AG aktívan dolgozik egy balti gázvezeték tervén az Gazprommal. Ez a vezeték közvetlenül Németországba és más nyugat-európai országokba juttatja majd el az orosz gázt, kikerülve Lengyelországot és a többi közép- és kelet-európai fogyasztót. Az ilyen beruházások érthető módon azt a benyomást keltik az új EU-tagállamokban, hogy csak magukra számíthatnak, ha a nagy hatalmú keleti gázszállítójukkal fenntartott viszonyukról van szó, áll az S&P elemzésében. A Standard & Poor's szerint erre a problémára több lehetséges megoldás is kínálkozik. Ezek közé tartozik egy olyan kölcsönös segítségnyújtási rendszer kiépítése, amellyel ha valamely tagállamban gázellátási fennakadás támad, a többi tagország kipótolhatná a hiányt. Ez erősen korlátozná az orosz kormány azon hajlamát, hogy kijátssza egymás ellen az EU-tagállamokat, az új tagországok gazdaságilag nagyobb biztonságban éreznék magukat, emellett ez komoly vívmány lenne egy olyan időszakban, amikor az EU éppen ""gazdasági patriotizmusba süllyed"", áll az S&P elemzésében. A cég szerint az uniós országok fontolóra vehetnék több cseppfolyósított földgáz importját, valamint alternatív ellátási útvonalak kiépítését is.","[""Magyarország"",""London"",""Oroszország"",""orosz gazdaság"",""energiapolitika"",""Gazprom""]",0
1411,5219,https://www.origo.hu/gazdasag/hirek/vallalatihirek/20031119krakkoban.html,gazdasag,www.origo.hu,MTI,,Krakkóban lehet a Mol-PKN központja,"Csütörtökön írják alá azt a néhány soros dokumentumot, amelyben a Mol és a PKN Orlen három hónapot ad magának a két cég szorosabb együttműködésének kiépítésére - értesült kormányzati körökből a Gazeta Wyborcza. Lengyel elemzők szerint a két olajcég fúziója nem, csupán annak időpontja kérdéses, az ÁPV Rt. vezetője viszont közölte: stratégiai befektetőknek nem adnak el Mol-részvényt.","A lengyel lap és a távirati iroda is úgy tudja, hogy a fúzió után létrejövő új konszern központja Krakkóban lenne, amely nagyjából egyenlő távolságra van Plocktól (a PKN Orlen székhelyétől) és Budapesttől. A lap által megszólaltatott elemzők egyetértenek abban, hogy a fúzió megtakarításokat eredményez: a két vállalat takarékoskodhat a közös nyersolajvásárlás, a jobb árpolitika és a petrolkémiai szegmens révén. Ezen kívül a Mol érdekeltségébe tartozó TVK különféle komponenseket szállíthatna az Orlen petrolkémiai termékeihez. Más előnyök is származnak az együttműködésből: az Orlen szeretne kőolajmezőkhöz jutni, amire a Mol-Jukosz szerződés lehetőséget teremtene, és várhatóan a fúzió mindkét cég részvényeinek értékét növelné.  Lengyel elemzők szerint csak a fúzió időpontja kérdéses A lap által megkérdezett lengyel szakértők szerint meghatározó jelentőségű, hogy milyen módon zajlik le a fúzió. Amikor két évvel ezelőtt a Mol pályázott a PKN Orlen meghirdetett részvényeire, a - később felfüggesztett - tranzakció úgy bonyolódott volna, hogy az Orlen vásárolt volna új kibocsátású Mol-részvényeket, a magyar nagyvállalat pedig a lengyel partner részvényeit vette volna meg a tulajdonos kincstárügyi minisztériumtól. Végeredményben tehát az Orlen finanszírozta volna a Mol részvényvásárlását, amit Lengyelországban sokan bíráltak. Jobb megoldásnak tűnik a két vállalat új kibocsátású részvényeinek cseréje - mondta a lapnak egy elemző. Más szakértők szkeptikusak a tervezett fúzióval szemben. Jobb megoldásnak tartanák, ha az Orlen előbb szerkezetátalakítást hajtana végre, amivel jelentősen emelné a társaság értékét, és a fúzióra csak ezt követően kerülne sor. Előnyösebb lenne szerintük a lengyel vállalat számára, ha előbb a cseh Unipetrol és esetleg a Lotos Csoport (gdanski kőolaj-finomító) megszerzésére koncentrálna, és csak ezt követően egyesülne a Mollal.  Stratégiai befektető nem kaphat Mol-papírt Az Állami Privatizációs és Vagyonkezelő Rt. (ÁPV Rt.) sem a most kezdődő Mol-részvény kibocsátásnál, sem az elkövetkezőnél nem ad el stratégiai befektetőnek Mol-részvényt - mondta Kamarás Miklós, a vagyonkezelő vezérigazgatója szerdán. A Mol jelenlegi tulajdonosi struktúrájával és vezetésével olyan mértékű eredményt tudott felmutatni, amit nem lenne érdemes megtörni a jövőben sem - közölte a vezérigazgató.","[""Krakkó"",""fúzió"",""Wyborcza"",""stratégiai befektető"",""Mol"",""PKN Orlen"",""ÁPV Rt.""]",0
298,1057,https://www.origo.hu/tudomany/20081118-urnap-2008.html,tudomany,www.origo.hu,Kereszturi Ákos,2008.11.18. 22:11,Űrnap csütörtökön a Műegyetemen,"Csütörtökön, november 20-án, délelőtt 9 órai kezdettel a Műegyetemen rendezik meg az idei Űrnapot, ahol a hazai űrtevékenység elmúlt egy évben született eredményeiről számolnak be a szakemberek.","1957. október 4-én indították a Föld első mesterséges holdját,  a Szputnyik-1-et . Ennek emléket állítva az ENSZ a minden év október 4-10-e közötti időszakot  A világűr hetévé  nyilvánította. Ekkor számos országban űrkutatással kapcsolatos előadásokat, konferenciákat tartanak. Immár hagyománnyá vált, hogy a Magyar Űrkutatási Iroda és a Magyar Asztronautikai Társaság is ehhez kapcsolódóan hirdeti meg két legrangosabb közös szervezésű rendezvényét, az Űrnapot és az ifjúság űrkutatási lehetőségeivel foglalkozó Ifjúsági Fórumot. Az 1992 óta minden évben megrendezett Űrnap a legnagyobb hazai űrkutatási konferencia. Idén szó lesz például Magyarországnak az EUMETSAT műholdas meteorológiai szervezethez való csatlakozásáról, a Simonyi Károly űrrepülésével kapcsolatos hazai tudományos eredményekről, magyar egyetemisták műholdépítéséről. Vendégül látják dr. Chris de Cookert, az Európai Űrügynökség (ESA) Nemzetközi Kapcsolatok Főosztályának vezetőjét, aki előadásában az ESA bővítési politikáját, ezen belül a magyar csatlakozás lehetőségeit mutatja be részletesen. Cooker a tavalyi ESA-Magyarország csatlakozási tárgyalásokon is részt vett. Dr. Both Előd, a Magyar Űrkutatási Iroda igazgatója a hazai űrtevékenység elmúlt esztendejét bemutató előadásában szintén kitér Magyarország ESA-kapcsolatainak alakulására.  A rendezvényt dr. Molnár Károly kutatás-fejlesztésért felelős tárca nélküli miniszter nyitja meg, a vendégeket dr. Péceli Gábor, a BME rektora köszönti. Molnár Károly írta alá Magyarország részéről az ESA-tagság előszobájának tekinthető PECS-megállapodás meghosszabbítását. Az Űrnapon részt vesz Kovács Kálmán, a Magyar Űrkutatási Tanács elnöke, a konferencia levezető elnöke pedig dr. Pap László, az Űrkutatási Tudományos Tanács elnöke lesz. Program Előadások: Szünet A részvétel minden érdeklődő számára ingyenes.","[""Magyarország"",""űrtevékenység"",""MTA"",""világűr"",""Budapesti Műszaki és Gazdaságtudományi Egyetem""]",2
383,4381,https://www.origo.hu/tudomany/20130301-orrszarvuk-egyen-legalisan-orrszarvuszarvat.html,tudomany,www.origo.hu,Pesthy Gábor,2013.03.04. 8:43,"Az orrszarvúszarv többet ér, mint az arany","Környezetvédelmi szakemberek arra sürgetik a nemzetközi közösséget, hogy tegyék lehetővé az orrszarvúszarv legális kereskedelmét. Véleményük szerint ez az utolsó lehetőség, hogy megmentsék a kihalástól ezeket az állatokat.","Az orrszarvúakból előállított termékek globális tiltása megbukott, fejtette ki négy vezető környezetvédelmi szakember a  Science  magazin legújabb számában. A világon még megmaradt keskenyszájú és szélesszájú  orrszarvúk  halálozási rátája pedig az égbe szökött a telhetetlen nemzetközi igényt ellátó orvvadászat miatt. Az egyik alfajt, a nyugati keskenyszájú orrszarvút 2011-ben kihaltnak nyilvánították. Mostanra csupán 5000 keskenyszájú ( Diceros bicornis ) és 20 000 szélesszájú orrszarvú ( Ceratotherium simum ) maradt életben. Döntő többségük Dél-Afrikában és Namíbiában él. Dél-Afrikában az orvvadászat évente megduplázódott az elmúlt öt évben, a növekedést az orrszarvúszarv árának iszonyatos emelkedése serkenti. 1993-ban nagyjából 4700 dollárt adtak egy kilogramm szarvért, 2012-re ez az ár 65 000 dollárra emelkedett. A Scence cikke szerint az orrszarvúszarv jelenleg többet ér, mint az arany. Ez a drágulás főként a hagyományos kínai orvoslás iránt fogékony gazdag ázsiai vásárlók növekvő igényeivel magyarázható. Az anyának és borjának a természetvédők vágták le a szarvát A veszélyeztetett állatok kereskedelméről szóló Washingtoni Egyezmény ( CITES ) tilalma csak azt érte el, hogy rendkívül jövedelmezővé vált a legkorszerűbb eszközöket (például helikoptereket és kábító nyilakat) alkalmazó, iparszerű orvvadászat, amelynek következtében riasztó méretekben mészárolják le az orrszavúakat. A kínai orvoslást igénybe vevők felvilágosító oktatása, hogy ne használjanak orrszarvúszarvat, teljesen hatástalannak bizonyult a kereslet csökkentésére. Duan Biggs, az ARC Centre of Excellence for Environmental Decisions ( CEED ) és a  Queenslandi Egyetem  kutatója társaival együtt azt állítja, hogy az egész világ orrszarvúszarv iránti igényét ki lehetne elégíteni legálisan anélkül, hogy az állatok jelentős kárt szenvednének. Az orrszarvúk szarva évente mintegy 0,9 kilogrammot gyarapodik. A szarvat fájdalommentesen le lehetne vágni, amikor megfelelő nagyságúra nő, illetve az elhullott állatok szarvát is értékesíteni lehetne. (Sok orrszarvú szarvát ma is levágják, hogy megakadályozzák a legyilkolásukat, viszont az így levágott szarvat nem lehet értékesíteni a jelenleg hatályos törvények miatt, ezért ez nem segít az igény visszaszorításában.) A tiltott kereskedelem legalizálásának kedvező hatásaira példa a tenyésztett krokodilbőr kereskedelmének sikere, amely több fajt megmentett a kipusztulástól. A vadőrök is korszerű eszközökkel próbálják lefülelni az orvvadászokat A kutatók azzal érvelnek, hogy ha az orrszarvúak szarvát legálisan ""szüretelnék"", akkor több terület juthatna nekik, ez pedig más veszélyeztetett szavannalakó állat életét is megmenthetné, ezenkívül anyagi forrást nyújtana a dél-afrikai vidéki települések fejlesztéséhez. A szakemberek a legális kereskedelmet felügyelő és irányító szervezet létrehozását is kívánatosnak látják. Úgy vélik, hogy a vásárlók szívesen fordulnának ehhez, mert olcsóbban és legálisan megkaphatnák a terméket, azaz a szarvat. A szervezet pedig a DNS-ujjlenyomat segítségével nyomon követhetné az árut a világon, és pillanatok alatt felvilágosítást adhatna a vevőknek és az ellenőröknek, hogy legális vagy illegális a termék. ""A szarvkereskedelem piacának legalizálása talán visszatetszést kelt egyesekben, de valószínűleg az egyetlen ésszerű módszer az Afrikában megmaradt rinocéroszok megmentésére"" - összegzik gondolataikat a kutatók.","[""Dél-Afrika"",""Namíbia"",""természetvédelem"",""orvvadászat"",""orrszarvú""]",2
788,1218,https://www.origo.hu/gazdasag/20121105-a-monetaris-tanacs-ket-kulso-tagja-455-szazalekos-alapkamatot-latna.html,gazdasag,www.origo.hu,Galambos Márton,2012.11.05. 16:58,Kitartó kamatcsökkentés a külső tagok célja,"A monetáris tanács két külső tagja 4,5-5 százalékos alapkamatot látna ideálisnak. Gerhardt Ferenc és Bártfai-Mager Andrea erről a Bloomberg hírügynökségnek adott interjújában beszélt.","Magyarországon az alapkamat egyensúlyi szintje 4,5-5 százalék között van, ez az a szint, amely ugyanannyira támogatja a növekedést, mint amennyire kordában tartja az inflációt  - mondta Gerhardt Ferenc, a Magyar Nemzeti Bank Monetáris Tanácsának külső tagja a Bloomberg üzleti hírportálnak adott interjúban hétfőn. Gerhardt Ferenc közölte: a magyar kamatszint mellett 0,25 százalékpontos kamatmozgások ésszerűek, és nagyon erős indok kell ahhoz, hogy 0,50 százalékpontos kamatemelés vagy kamatcsökkentés mellett döntsön a monetáris tanács. A hírportálnak adott közös interjúban Bártfai-Mager Andrea, a tanács másik külső tagja úgy fogalmazott: a kamatcsökkentéseknek óvatosnak és fokozatosnak kell lenniük.","[""Gerhardt Ferenc"",""Bártfai-Mager Andrea"",""Magyarország"",""alapkamat"",""kamatcsökkentés"",""monetáris tanács""]",0
564,10267,https://www.origo.hu/tudomany/20071015-egyre-parasabb-a-legkor.html,tudomany,www.origo.hu,Jéki László,2007.10.18. 9:02,Az ember miatt egyre párásabb a légkör,Megnőtt a légkör alsó rétegeinek vízpáratartalma az elmúlt évtizedekben. Két klímakutató csoport modellszámításai alapján a változást az emberi tevékenység számlájára írja.,"A légkör felső rétegeinek vízpáratartalma jelentős szerepet játszik az üvegházhatásban. Az alsó rétegekben feldúsuló párának nincs ilyen hatása, nem befolyásolja a Föld egészének felmelegedését. Alapvetően megváltoztathatja viszont a csapadékeloszlást, a nagy viharok, tájfunok megjelenését, gyakoriságát. A melegebb levegő több vízpárát képes magában tárolni. 1 fokos hőmérsékletemelkedés már 6-7%-kal növeli a légkör vízpáramegtartó képességét. A brit meteorológiai hivatal kutatói, Katherine M. Willett, Nathan P. Gillett és munkatársaik földi állomások, hajók, bóják, tengeri platformok mérési adatait gyűjtötték össze az 1973-tól 2002-ig tartó időszakra vonatkozóan. Nagy gondot fordítottak az adatok összehasonlíthatóságára, összeilleszthetőségére. A Nature-ben publikált tanulmányuk szerint azt kapták eredményül, hogy az atmoszféra alsó rétegeiben évtizedenként átlagosan 0,07 grammal nőtt meg 1 kg levegő vízpáratartalma. B. D. Santer és kutatócsoportja (Lawrence Livermore nemzeti laboratórium, USA) az amerikai tudományos akadémia folyóiratában, a Proceedings of the National Academy of Sciences hasábjain közölte hasonló vizsgálatának következtetéseit. Ez a csoport az óceánok feletti vízpáratartalom változását határozta meg egy műholdnak a mikrohullámú tartományban készített felvételeiből. Ez az adatsor is egyértelműen jelezte a vízpáratartalom megnövekedését a légkör alsó tartományaiban. A változás szignifikáns (azaz statisztikailag kimutatható), meghaladja a klímaparaméterek ingadozását. A kutatók ezután arra keresték a választ, mi váltotta ki ezt a növekedést. Az amerikai csoport korábbi vélekedéseket megcáfolva kimutatta, hogy a napsugárzás erősségének változása a vizsgált időszakban túl kicsi volt ahhoz, hogy előidézhesse a mért páratartalom-változást. Mások a Pinatubo vulkán 1991-es kitörésében keresték a magyarázatot; a vulkán által a légkörbe juttatott anyag kiülepedése után több napfény jutott a légkörbe, de az amerikai csoport elemzése szerint ez a folyamat sem elégséges a tapasztalt változás magyarázatához. A természetes okok kizárása után sokféle modellszámítás alapján mindkét csoport arra a következtetésre jutott, hogy a vízpáratartalom megnövekedése egyetlen okkal magyarázható: az emberi tevékenység eredményeképpen a légkörbe került üvegházhatású gázok okozta felmelegedéssel. Az eredményeket kommentálva Peter Scott brit klimatológus kiemelte, hogy jól működnek a klímamodellek. A világ felmelegedését kísérő jelenségek a modellek előrejelzései szerint alakulnak. Ezek az elemzések is mutatják, hogy az emberiség hatással van a bonyolult klímaváltozásokra, és a változások nem merülnek ki a hőmérséklet emelkedésében.","[""légkör"",""réteg""]",2
2079,9362,https://www.origo.hu/gazdasag/20130705-vartnal-gyengebb-samsung-eredmenyek-csokkeno-reszvenyarfolyam-jonnek-a-kinai-konkurensek.html,gazdasag,www.origo.hu,Origo,2013.07.05. 07:11,Nokia-szindróma jelei a Samsungnál,"A vártnál gyengébb nyereséget jelez előre a mobilpiac vezetője, a dél-koreai Samsung Electronics. Elemzők szerint veszélyessé válhat, hogy az óriáscég túlzott mértékben támaszkodik a rendkívül sikeres mobiltelefon-üzletágára.","A Samsung a második negyedévre 8,3 milliárd dolláros profitot jelzett előre, ez kismértékben elmarad az elemzői várakozásoktól -  írja  a BBC. Az összeg így is óriási, de adja a lovat a szkeptikus hangok alá, amelyek a növekedés lassulására számítanak a világ első számú mobiltelefon-gyártójánál. A társaság részvényeinek értéke több mint 3 százalékot esett a bejelentés hatására, június eleje óta pedig összességében már 15 százalékos az átlagos értékvesztés. A dél-koreai óriás az elemzők aggodalma szerint túlságosan csak a mobiltelefon-szegmensre támaszkodik, annak növekedési üteme pedig lassul. A Samsung üzemi nyereségének 70 százaléka a mobilüzletágból származik, az elmúlt pár évben a készülékek meghódították a világot, kiütve a nyeregből a Nokiát. A Strategy Analytics piackutató felmérése alapján a Samsung aratja le az Android operációs rendszerhez köthető profit 95 százalékát. Hiába jönnek azonban sorra az új modellek, az olcsóbb kínai gyártók is egyre népszerűbbek, hosszabb távon veszélyeztethetik a Samsung piacait, és így az egész csoport üzleti eredményét is.","[""mobilpiac"",""profit-előrejelzés"",""Nokia"",""Samsung""]",0
1780,7497,https://www.origo.hu/gazdasag/20170217-fel-kell-szamolni-a-hanjin-shipping-co-tengerhajozasi-vallalatot.html,gazdasag,www.origo.hu,Pálfi Károly,2017.02.18. 12:23,Felszámolják a 40 éves óriásvállalatot,"Nem sikerült a túlélési akció, az illetékes szöuli bíróság úgy döntött, hogy fel kell számolni a Hanjin Shipping Co. tengerhajózási vállalatot. A cég negyvenéves története ezzel véget ér, az óceáni áruszállítási piacot viszont ez nem akasztja meg.","A szöuli központi kerületi bíróság a kéthetes fellebbezési periódus után végül csődgondnokot jelölt ki a tönkrement vállalat eszközeinek értékesítésére. A cég hitelezőinek május elsejéig kell benyújtaniuk követeléseiket a csődgondnoknál. ""A felszámolás során mindent meg fogunk tenni a hitelezők követeléseinek a kielégítésére"" – olvasható a bíróság közleményében. A Hanjin Shipping, a legnagyobb dél-koreai és a világ hetedik legnagyobb tengeri árufuvarozási vállalata  ellen tavaly szeptemberben indult csődeljárás a bíróságon, miután a hitelezők az állami tulajdonban lévő Korea Development Bank vezetésével elutasították a cég reorganizációs tervét. Az intézkedés komoly fennakadásokat okozott a világ tengeri teherforgalmában, mivel néhány kikötőben megtagadták a Hanjin hajóinak a fogadását, így azok a nyílt tengeren kényszerültek várakozni. Nem sokkal a szeptemberi csődeljárás elindítása után kiderült, hogy a dél-koreai szállítmányozási cég fő részvényese, a Korean Air mégiscsak kisegíti a Hanjint mintegy 54 milló dolláros hitellel, a jelek szerint viszont ez sem volt elég.   Mindez viszont nem fog fennakadást okozni a tengeri áruszállításban. A piac ugyanis már tavaly ősszel, a csődeljárás megindításakor elkezdett átrendeződni, a szereplők a Hanjin tortáját mostanra felszeletelték és elosztották egymás között. „A piac gyorsan reagált – mondta Nagy Gábor, a kínai állam tulajdonában álló COSCO Shipping Lines magyarországi vezetője. – Az átrendeződés már nagyjából lezárult."" Tehát nem fog késve érkezni semmi, amit esetleg az óceán túloldaláról rendeltünk. Vagy legalábbis emiatt nem. Az egész óceáni áruszállító szektor elég nagy bajban van egy ideje.  A 12 legnagyobb cégből 11 veszteséget jelentett az elmúlt évben.  A fő ok az volt, hogy a hét bő esztendőt követő hét szűk váratlanul csapott le –  tudtuk meg Nagy Gábortól . A világkereskedelem csak nőtt és nőtt a kilencvenes évek közepe és a kétezres évek vége között. A vállalatok pedig kapacitásban versenyeztek egymással. Ha az egyik cég épített egy 20 ezer konténerre méretezett hajót, a másik épített egy 25 ezreset. A nagy konténerszállító hajók 2-300 méter hosszúak, 50-60 méter szélesek, és a rakterük olyan mély, hogy egy tízemeletes panelház se lógna ki belőlük. Ráadásul a méretversenynek volt egy másik célja is. De hirtelen beütött a gazdasági válság. Az óceáni fuvarozócégek főleg fogyasztói cikkek szállításából élnek, ez a termékkategória teszi ki az áru nagy részét. És ezt a szektort tépázta meg leginkább a válság. A bevételek tehát nagyot csökkentek. A cégek meg ott maradtak a gigantikus méretű hajókkal, amelyeket már nem nagyon tudtak feltölteni áruval. a félig üres hajó pedig értelemszerűen nem a legjobban megtérülő biznisz. Még rosszabb üzlet a gyártás alatt álló hajó, amire nincs szükség. A gigantikus szállítóhajókat 3-4 év megépíteni. Amikor a válság kitört, sok nagyvállalatnak voltak készülőfélben levő hajói. Egy ilyen projektet pedig nem nagyon, vagy csak óriási veszteség árán lehet leállítani, a hajógyárakat ugyanis védik a megkötött szerződések. Erre szükségük is van, hiszen ők veszik meg (szintén évekkel előre) a nyersanyagot, vagy kötik le évekre a munkásokat. A gondokat tetézte (és tetézi azóta is), hogy a cégek között éles árverseny van. Alacsony árakkal nehéz a veszteségeket leküzdeni, de senki sem emelhet árat, mert akkor a partnerei értelemszerűen átvándorolnak a versenytársakhoz. És persze ott van az áruk első számú feladója, Kína. A nagy boom alatti vad hajóépítési lázban az is közrejátszott, hogy a közgazdászok prognózisa szerint az ázsiai nagyhatalom gazdasága évtizedekig tartani fogja a 10-12 százalékos növekedési ütemet. A kínai GDP-növekedés azonban már jó ideje nem két számjegyű.","[""Szöul"",""hajógyártás"",""konténerszállító"",""tengeri szállítmányozás"",""Hanjin""]",0
1301,4505,https://index.hu/gazdasag/magyar/benzar071210/,gazdasag,index.hu,MTI,2007.12.10. 16:30,Olcsóbb lesz a benzin,"A Mol ezen a héten csökkenti az üzemanyag árát. A benzinét két, a gázolajét három forinttal.","Csökkenti bruttó három forinttal a gázolaj, bruttó két forinttal a 95-ös benzin literenkénti nagykereskedelmi árát szerdán a Mol Nyrt., értesült az MTI piaci forrásokból. A Mol a gázolaj árán legutóbb november 28-án változtatott, akkor hat forinttal emelte. A benzin ára legutóbb december 5-én változott, akkor bruttó három forinttal csökkent. A mostani csökkentéssel a gázolaj átlagára továbbra is magasabb, mint a benziné, és többe kerül a kutaknál, mint a 95-ös. A benzin átlagára 287 forint körülire mérséklődik, ám a kutaknál 10-15 forintos árkülönbséget is tapasztalhatnak az autósok. A benzin árcsökkenését a szakértők a piaci folyamatokkal magyarázzák.",,0
598,54,https://aktiv.origo.hu/gazdasag/20200324-a-credit-suisse-szakertoi-ezeket-tartjak-biztonsagos-reszvenyeknek.html,gazdasag,aktiv.origo.hu,Origo,2020.03.24. 19:32,Ezek most a legbiztonságosabb részvények a tőzsdéken,"A svájci pénzintézet szakértői szerint a koronavírus-járvány okozta tőzsdei visszaeséseket a természeti katasztrófák idején történő részvényzuhanásokhoz lehet hasonlítani, ugyanakkor a járvány hosszabb távú gazdasági gondokat okozhat, mint egy földrengés vagy tornádó – írja a  CNBC .","A Credit Suisse egészen a 2000-es években történt ázsiai és csendes-óceáni válságok elemzéseihez nyúlt vissza. A jelenlegi járványt „fekete hattyúnak"" nevezték. A kifejezéssel az előre nem látható és valószínűtlen eseményeket írják le.  A járvány felforgatta a tőzsdéket, ideértve az ázsiai, csendes-óceáni térséget is, ami 10-12 százalékkal esett vissza. A piac negatívan reagált az ismeretlen betegségekre és az ezekhez kapcsolódó bizonytalanságra, mint most a Covid-19, illetve a Sars 2003-as kitörésekor.  Ugyanakkor a jobban ismert betegségek, mint a H1N1 influenza kevésbé gyakorolt komoly hatást a tőzsdékre – összegzik a Credit Suisse elemzői. A szakértők szerint érdemes a magas osztalékot fizető, alacsony volatilitású és alacsony forgalmú ázsiai részvényekbe befektetni.  A Credit Suisse szakértői kiválasztottak több olyan részvényt, amibe szerintük a gazdasági gondok közepette is érdemes befektetni. Japánban a Seven & I Holdings kiskereskedelmi vállalat, az Asahi Group alkoholos italokat gyártó csoport, valamint a Secom biztonsági menedzsment cég részvényeit ajánlják. Míg Ausztráliában a nemesfémekkel foglakozó Newcrest Mining vállalat és a Spark New Zealand telekommunikációs társaság részvényeit javasolják.","[""tőzsde"",""részvény"",""koronavírus"",""Credit Suisse""]",0
178,7114,https://magyarnemzet.hu/sport/egy-szivkent-dobban-7016723/,sport,magyarnemzet.hu,"Novák Miklós, Ch. Gáll András",2019. június 13. csütörtök 07:06,Egy szívként dobban,"A magyar labdarúgó-válogatott mindenképpen elsőként zárja az Európa-bajnoki selejtezők első felét, már csak az a kérdés, hogy egyedül vagy holtversenyben. Hasonló részsikert legutóbb az 1986-as világbajnokság selejtezői alatt jegyezhettünk fel. A további jó folytatás persze nem garantálható, de a hazai rendezésre gondolva az eufória a három és fél évtizeddel ezelőttit is meghaladhatja. Ahogy Dzsudzsák Balázs fogalmazta meg: ez az ország, ez a csapat most egy szívként dobban.","A magyart a székely himnusz, az első tiszteletkört a második követte. Fergeteges ünneplésbe torkollott a Wales elleni 1-0-s győzelem. Sőt inkább eufóriába, amikor az érzelmek túlcsordulása nem a gyengeség, hanem az erő jele, amikor minden egyszerűnek, magától értetődőnek, természetesnek tűnik. Hát persze, hogy jó ötlet volt beszállni a 2020-as Európa-bajnokság rendezésébe, s kétség sem férhet hozzá, hogy ott leszünk a tornán… Legfeljebb csak azt bánhatjuk, hogy az új Puskás-stadion nincs még készen, mert válogatott meccsen már most kicsinek érezzük a Fradi arénáját. Dzsudzsák Balázs, miként újabban oly gyakran, kedd este is ráérzett a lényegre, amikor ezt mondta: „Ez az ország, ez a csapat most egy szívként dobban.” A csapatkapitány önmagára szabottan ezt a következőkkel toldotta meg: „A PSV-ben és a Dinamó Moszkvában sem volt kérdéses, hogy mit szolgálok, mi jár a fejemben. Most tartok a karrieremben a legmagasabban, ezt az érzést egyetlen klubcsapat sem tudná überelni.” A többnyire kritikus Szalai Ádámból is kitört egy vallomás: „Először érzem azt, hogy tényleg formálódik egy jó csapat. Nincsenek közöttünk világsztárok, de ha csapatként így funkcionálunk, akkor ilyen siker sülhet ki belőle.” S ha már Szalai… Hogy milyen változás zajlik le benne, azt meglepetésre egy háttérember fogalmazta meg a legpontosabban, aki váratlanul a középpontba került. „Volt idő, amikor úgy viselkedett, mint egy durcás kisgyerek, aztán ráérzett arra, hogy a csapatnak vezéregyéniségként van rá szüksége” – mondta ki Marco Rossi helyettese, Cosimo Inguscio. A walesiek feletti győzelem nemcsak az őszinte, érzelmes mondatokra jogosít fel, hanem arra is, hogy hideg fejjel számolgassunk. Mert mostantól bizony van mit és miért. Az már eldőlt, hogy a magyar válogatott a selejtezők félidejében az élen áll; csupán az a kérdés, hogy egyedül vagy holtversenyben. Ez majd szeptember hatodikán dől el, amikor mi nem játszunk, s a minket követő két hatpontos csapat, Horvátország és Szlovákia csap össze. Mi mást kívánhatnánk, mint békés pontosztozkodást, mi több: oda és vissza… Ám a legfontosabb meccs nekünk szeptember 9-én következik, amikor Szlovákiát fogadjuk. Ha azt megnyerjük – s persze a papírformát beváltva az azeriek ellenit is –, akkor aligha maradhatunk le az Európa-bajnokságról. Félidőben ilyen jól legutóbb a mexikói vb előtt álltunk. Sőt akkor ennél is jobban, háromból három győzelemmel, de ne legyünk telhetetlenek. Bátran tervezhetjük a futballjövőt, s ennél többet nem is kérhetünk. A csoport állása: 1. Magyarország 9 pont/4 mérkőzés, 2. Szlovákia 6/3, 3. Horvátország 6/3, 4. Wales 3/3, 
5. Azerbajdzsán 0/3.","[""Európa-bajnoki selejtezők"",""labdarúgás"",""Pátkai"",""Wales""]",1
1703,7050,https://www.origo.hu/gazdasag/20110614-biogazeromu-epul-csornan.html,gazdasag,www.origo.hu,[origo],2011.06.14. 8:19,Biogázüzem épül Csornán,"Egy 800 kilowattos teljesítményre képes biogázüzemet építenek Csornán - írja a Kisalföld című napilap. Az erőmű 2012 végére készülhet el, a beruházás értéke 800-850 millió forint, az erőmű közvetve ötven munkahelyet teremt.","Biogázerőmű épül a jövő év végére Csornán, mintegy 800-850 millió forintos beruházással - írja keddi számában a  Kisalföld  című napilap. A Vill-Korr-Energia Kft. már meglévő szélerőműve mellé építik a 800 kilowatt áramot termelő létesítményt, amely olcsó energiával látja majd el a városi távhőszolgáltatót. Gasztonyi László, a cég tulajdonosa a lapnak elmondta, a terveik között szerepel, hogy a területre egy 400-500 kilowatt teljesítményű naperőművet is építenek, ennek engedélyeztetése már elkezdődött. A tervek szerint a beruházás nyolc-tíz alkalmazottnak közvetlenül, további közel harminc munkavállalónak közvetve adna munkát. Alapanyagként csicsókaszilázst, fűszilázst, szennyvíziszapot, sertéshígtrágyát, szarvasmarha-almostrágyát használnának fel, de hasznosíthatják még a város éttermeiben keletkező ételmaradékot, a városi zöldterületek hulladékát, illetve a város szennyvíziszapját is.","[""Csorna"",""céghírek"",""erőmű"",""biogáz""]",0
1874,7972,https://www.origo.hu/gazdasag/20190502-mar-kevesbe-felnek-a-cegek-a-magasabb-kozterhektol.html,gazdasag,www.origo.hu,Origo,2019.05.02. 13:26,Már kevésbé félnek a cégek a magasabb közterhektől,"A K&H kkv bizalmi index 10 pontos emelkedést követően elérte második csúcspontját, jelenleg 15 ponton áll. A kiemelkedő hangulatváltás leginkább annak köszönhető, hogy a cégek a közterhek idei alakulását és az elmúlt hónapok gazdasági intézkedéseit is kedvezőbben látják. A bizalom minden árbevétel-kategóriában és ágazatban javult, de a középvállalkozásoknál és az agrárszektorban a legerősebb.","A hazai mikro-, kis- és középvállalkozások következő egy évre vonatkozó várakozásait 2004 óta jelző K&H kkv bizalmi index elérte második csúcspontját: 10 pontos emelkedést követően jelenleg 15 ponton áll.  A vállalkozások meglehetősen optimisták a kormányzati intézkedéseket illetően, hiszen az index egyik fő mozgatórugója, hogy a közterhekre vonatkozó várakozások eddigi negatív képe enyhült.  Ezzel együtt pedig a gazdaságpolitikával kapcsolatban is derűlátóbbak lettek. A cég saját gazdasági helyzetét befolyásoló tényezőkben ugyanakkor nem várnak számottevő változást a kkv-k az előző negyedévhez képest"" – mondta el Kovács Viktor Zoltán, a K&H kkv szegmens marketing vezetője. Az index mostani látványos emelkedése egyértelműen annak köszönhető, hogy jelentősen mérséklődött a vállalkozásokat érintő adókkal és járulékokkal kapcsolatos eddigi negatív hangulat. „Az elmúlt két negyedévben komoly félelem alakult ki a cégek körében, hogy emelkedni fognak az őket érintő közterhek. Ez most szemmel láthatóan enyhült, hiszen akik eddig növekvő adókkal és járulékokkal számoltak, most már inkább azok jelenlegi szinten maradását valószínűsítik:  54 százalékról 35 százalékra zsugorodott ugyanis az emelkedő közterhekkel, ezzel párhuzamosan pedig 21 százalékról 34 százalékra ugrott a változatlan mértékű közterhekkel számoló cégek aránya.  Ezzel összefüggésben pedig a gazdaságpolitikával és a kormányzati intézkedésekkel kapcsolatban is mérséklődött a pesszimizmus, hiszen az előző negyedévhez képest fele annyian (13 százalék) vélekednek úgy, hogy az utóbbi hónapok intézkedései negatívan hatottak volna a cég versenyképességére"" – részletezte az eredményeket Kovács Viktor Zoltán. A bizalom minden árbevétel-kategóriában és ágazatban erősödött. Az eddigi trendhez hasonlóan  a középvállalkozások bizalma a legerősebb (26 pont), a kisvállalkozások bizalma jelenleg 20 ponton áll, de a kisvállalkozások is kezdenek felzárkózni (8 pont).  Az ágazatok közül továbbra is az agrárium a legbizakodóbb (27 pont), miközben a szolgáltató, az ipari és a kereskedelmi szektor szinte azonos várakozásokkal tekint a következő egy évre (16 pont, 14 pont és 12 pont).","[""Kovács Viktor Zoltán"",""közterhek"",""K\u0026H kkv bizalmi index""]",0
1944,8420,https://www.origo.hu/gazdasag/20081120-bet-nemzetkozi-rossz-hirek-miatt-varhato-eses-nyitaskor-zuhant-a.html,gazdasag,www.origo.hu,MTI,2008.11.20. 9:08,M�r nyit�skor n�gy sz�zal�kot zuhant a BUX,"A Budapesti �rt�kt�zsde r�szv�nyindexe, a BUX 453,85 pontos cs�kken�ssel, 11 070,83 ponton nyitott cs�t�rt�k�n, ami a szerdai z�r� �rt�k�hez k�pest 3,94 sz�zal�kos gyeng�l�s.","Itt tal�lja a v�ls�ggal kapcsolatos �sszes h�rt! Az els� k�t�sek sor�n 9 �ra 10-ig a blue chipek kiv�tel n�lk�l vesz�tettek �rt�k�kb�l. Az OTP 2395 forintos �rfolyama 6,4 sz�zal�kos zuhan�s, a Mol 3,8 sz�zal�kot esett �s 9050 forinton kereskedtek vele. A Richter 24�200 forint�rt cser�lt gazd�t, ez 4,4 sz�zal�kos cs�kken�s, a Magyar Telekom pap�rjai 524 forintot �rtek, 3,7 sz�zal�kkal kevesebbet a szerdai z�r� �rt�k�kn�l. Pesszimist�k az elemz�k Jelent�s �rfolyames�sre, nagy �ringadoz�sra sz�m�tanak a cs�t�rt�ki nap folyam�n a Budapesti �rt�kt�zsd�n az MTI �ltal megk�rdezett szak�rt�k.  Bal�sy Zsolt, a Concorde �rt�kpap�r Zrt. elemz�je szerint a magyar t�zsde k�vetni fogja a negat�v amerikai �s �zsiai trendeket. Az elemz� arra sz�m�t, hogy mindegyik nagy pap�r esni fog, v�rhat�an legjobban az OTP vesz�t majd �rt�k�b�l. A felf�ggeszt�seket tal�n siker�l elker�lni, tette hozz�. Ill�s L�szl�, a QUAESTOR Zrt. elemz�je szerint az �jabb recesszi�s f�lelmek hat�rozz�k meg a magyar piac hangulat�t. A v�rhat� lejtmenetet a d�lut�ni amerikai makroadatok f�kezhetik, noha ennek kicsi az es�lye - v�lekedett az elemz�. A nagy pap�rok k�z�l egyed�l a Richter teljes�theti t�l a piacot, �m val�sz�n�leg m�g ez is es�st jelent. A vil�g t�zsd�in nem arattak sikert a szerd�n napvil�got l�tott inform�ci�k. A Dow Jones-t az amerikai fogyaszt�i �rcs�kken�s rekordm�rt�ke 5 sz�zal�kkal, �s az aut�ment�-csomag k�r�li bizonytalans�g, a Nikkei-t a jap�n export zsugorod�sa �s az er�s jen k�zel 7 sz�zal�kkal h�zta le.  Magyarorsz�ggal kapcsolatos makrogazdas�gi adat a cs�t�rt�ki nap folyam�n nem v�rhat�, a befektet�k a nemzetk�zi esem�nyekre fognak f�kusz�lni.","[""tőzsde"",""BUX"",""Budapesti Értéktőzsde Rt.""]",0
2239,10534,https://magyarnemzet.hu/gazdasag/gyorgy-laszlo-ahogy-az-amerikai-ugy-a-magyar-gazdasag-is-a-hazai-szereploket-reszesiti-elonyben-7503905/,gazdasag,magyarnemzet.hu,,2019. november 18. hétfő 10:12,"György László: Ahogy az amerikai, úgy a magyar gazdaság is a hazai szereplőket részesíti előnyben","A Nemzetközi Valutaalap (IMF) szerint a magyar iparban a legnagyobb, 70 százalékos a high-tech aránya, Németországgal és Dániával van egy szinten. Ráadásul Magyarországon az unortodox, patrióta gazdaságpolitikának köszönhetően több mint harmadával nőtt az egy évben előállított hozzáadott érték – mondta György László, az Innovációs és Technológiai Minisztérium (ITM) államtitkára Washingtonban, ahol bemutatták legújabb, Egyensúlyteremtés című könyve angol nyelvű változatát.","Az eseményen hangsúlyozta, a kormánynak fontos szerepe volt és van például a tőke és a munka világa, valamint a külföldi és a hazai tulajdon aránya egyensúlyának megteremtésében. Kifejtette, a magyar gazdaság nyitott, ám ez sebezhetőséggel jár, és a kormányzati politika célja éppen e sérülékenység csökkentése. Ennek eszközeiként a többi között a munkahelyteremtést, valamint a külföldi beruházásokat ösztönző intézkedéseket említette. A magyar gazdaság eredményességéről példaként elmondta: brit startup vállalkozásokat kérdeztek arról, hogy a Brexit után hol tevékenykednének a legszívesebben, és az első helyen Magyarországot jelölték meg. György László elmondta: az angol nyelvű kiadást azért tartja fontosnak, mert angol nyelvterületen is szeretné megértetni, hogy mit jelent az unortodox gazdaságpolitika. „Az általuk ismert és elfogadott közgazdászokra hivatkoztam, az ő Nobel-díjasaikra (…) hivatkozva szeretném megértetni, hogy lényegében olyasmiért támadnak bennünket, amit ők az itteni politikusoknak javasolnak. Ezeket az itteni politikusok nem hajtják végre, mi viszont megcsináltuk” – fogalmazott. Kifejtette: „Bár az Egyesült Államokban úgy gondolják, hogy bezárkózunk, ugyanakkor miénk a világ legnyitottabb gazdasága: ha az export GDP-ben mért szintjét nézzük, ha a külföldi tőke GDP-ben mért arányát vizsgáljuk, akkor is a világ egyik legnyitottabb gazdasága vagyunk. Ezzel együtt viszont, csakúgy mint az amerikai gazdaság, mi is a hazai szereplőket részesítjük előnyben.” György László az elmúlt kilenc év gazdaságpolitikájáról szólva három – együttesen unortodox – intézkedést idézett fel: a jövedelem átcsoportosítását a bérből és fizetésből élő és gyermeket vállaló családoknak; a technológiát, tudást hozó és munkahelyeket és piacokat teremtő külföldi működő tőke Magyarországra hívását; és a kedvezőbb feltételek megteremtését a kis- és középvállalkozói rétegnek. Az államtitkár felidézte: a Nemzetközi Valutaalap (IMF) szerint a magyar iparban a legnagyobb, 70 százalékos a high-tech aránya, Németországgal és Dániával van egy szinten. A kis- és középvállalkozók pedig jelentős adóteher-csökkentésnek örülhetnek: míg 2009-ben 54 százalékos adót kellett fizetniük, 2019-ben ez 36 százalékosra apadt, és György László szerint 2022-23-ig 30 százalék közelébe csökken. György László szerint az Egyesült Államokban ideológiai okok miatt vannak, akik nem értenek egyet a magyar gazdaságpolitikával. Példaként említette, hogy Magyarország idő előtt visszafizette az IMF-nek a hitelt, és visszautasította a javaslatokat. Miközben például Görögország elfogadta és alkalmazta az IMF-receptet, negyedével csökkent a GDP-je, Magyarországon pedig éppen az unortodox politikának köszönhetően több mint harmadával nőtt az egy évben előállított hozzáadott érték. Az államtitkár hozzátette, Magyarország megadóztatta azokat a cégeket, amelyek a 2008-as világgazdasági válsághoz hozzájárultak, akik úgy alakították előtte a játékszabályokat, hogy a teljesítményüknél több profitot tudjanak kiszedni a világgazdaságból. Leszögezte: „a magyar bankrendszer profitabilitása igen kimagasló, és bár a hitelek aránya növekszik, de sokkal egészségesebb szerkezetben, mint 2010 előtt”. Az államtitkár kiemelte: a napokban több nagy amerikai egyetemen, így a kaliforniai Berkeleyn tartott előadást és mutatta be a könyvet, a következő napokban pedig Washingtonban és a kongresszusban is tart előadást. Elmondta, a magyar megoldás egy globális problémára adott válasz, és azért szeretné minél többekkel megismertetni ezt, mert a rugalmasan gondolkodni képesek profitálhatnak belőle nemzetállamaik számára.","[""amerikai"",""gazdaság"",""György László"",""hazai szereplők"",""high-tec"",""innováció"",""magyar""]",0
1281,4380,https://aktiv.origo.hu/gazdasag/hirek/hazaihirek/20051107kgfb.html,gazdasag,aktiv.origo.hu,-,2005.11.07. 9:00,Kgfb: az első két napon ötezren váltottak,Az első napokban az online-alkuszcégeknél kétszeresére nőtt a kötelező gépjármű-felelelősségbiztosítások (kgfb) iránt érdeklődők és háromszorosára az átszerződők száma a tavalyi hasonló időszakhoz képest. A Napi Gazdaság számításai szerint az első két napon több mint ötezren váltottak társaságot.,"Rácz István, a biztosítás.hu ügyvezető igazgatója elmondta, hogy az első nap honlapjukon 36 ezer díjszámítás történt és ebből mintegy 600-an kötöttek is biztosítást. A másik nagy online alkuszcég, a Netrisk Kft. oldalán az első két napban 100 ezer fölötti egyéni látogató járt és 2549 szerződéskötés történt - közölte Haraszti Zsolt, a vállalat ügyvezetője. A nagy nyertes egyelőre a MÁV Biztosító Egyesület, a biztositas.hu-n az átszerződők 45 százaléka, a netrisk.hu oldalon pedig több mint 50 százalékuk választotta ezt a társaságot.  A tendencia akkor lehet igazán veszélyes, ha az átszerződők nagy része - mint az logikus lenne - a kockázatos ügyfelek közül kerül ki, hiszen ekkor előfordulhat, hogy a megnövekedett kárhányad miatt az egyesület negatív eredményt ér el. Az ilyen egyesületek pedig a tagok tulajdonában vannak. A MÁV vonzereje azonban vélhetően az online biztosítási alkuszoknál érvényesül fokozottan, hiszen a netes kötésekre 30 százalékos kedvezményt ad. A korai átszerződési időszak vesztese az Union, a K&H Általános Biztosító és az Allianz volt, amelyektől a biztosítás.hu-n átszerződők 60 százaléka vándorolt el (csak az Uniontól az átszerződők 35 százaléka távozott). A dolog nem meglepő, hiszen az Union tavaly a pesti fiatalok körében szerzett nagyobb bázist, akiket idei tarifájában a legjobban büntet. A K&H nem biztosít semmiféle kedvezményt a tagjainak - kivéve a K&H folyószámláról történő utalás esetén érvényes 5 százalékot -, míg az Allianz a szolgáltatásokra fektetve a hangsúlyt minden évben az átlagnál magasabb díjakkal jelenik meg a piacon. Rácz szerint egyértelműen kiderült, hogy - a lakás-, casco vagy utazási biztosításokkal ellentétben - a kötelezőnél az ügyfeleket kevésbé érdekli a szolgáltatások minősége. Haraszti azonban mindenkit óva int attól, hogy az átszerződési statisztikák alapján távozzon vagy menjen egy biztosítóhoz, hiszen mindenkinek a saját magára vonatkozó díjak alapján érdemes szerződnie.","[""tömegközlekedés"",""kgfb"",""időszak"",""MÁV"",""Allianz"",""Napi Gazdaság""]",0
1314,4609,https://www.origo.hu/gazdasag/20180725-ryanair-sztrajk-jarattorlesek-csomagbotrany.html,gazdasag,www.origo.hu,Balogh Tamás Márk,2018.07.25. 15:06,Ryanair: fél Európa megbénult a sztrájkok miatt ,"Az ír légitársaságnak a sztrájkok miatt már 600 járatot kellett törölnie. Belgiumban katasztrofális a helyzet, ott a menetrend szerinti járatok 70 százaléka nem indult el, de Spanyolországban óriási a káosz. A légiutas-kísérők munkabeszüntetése miatt a Budapest-Barcelona járatot is törölte a Ryanair. Az ír legitársaságnak itthon is kijutott bőven a botrányokból a két csomagfiaskó miatt, ráadásul  itthon vizsgálat is indult a cég ellen. Eközben a vállalat megfenyegette a sztrájkolókat és befenyítették a dublini pilótákat.","A Ryanair sokáig nem ismerte el a szakszervezeteket, majd tavaly októberben a személyzet hiánya miatt bejelentett járattörlések óta több országban is megkezdhette tevékenységét pilóta- illetve légiutas-kísérő érdekképviselet. A légitársaság személyzete elsősorban a munkakörülményekre panaszkodik. Állításuk szerint az ivóvízért is fizetniük kell a fedélzeten, betegszabadságra pedig csak akkor mehetnek, ha személyesen jelennek meg az orvosi igazolással. Emiatt a személyzet 34 pontból álló, a munkakörülményeiket javító követelést fogalmazott meg. Alább olvasható a dolgozói követelések egy része: Miután nem sikerült megállapodniuk a feleknek, Olaszországban a légiutas-kísérők 24 órás munkabeszüntetést hirdettek július 25-re, míg Spanyolországban, Portugáliában és Belgiumban július 25-én és 26-ám tartanak 48 órás munkaleállást. A beszámoló szerint a légitársaság belga személyzetének legalább 80 százaléka vesz részt a sztrájkban. Spanyolországban napi 200 járat törlésével számolnak. A munkabeszüntetések miatt a napokban 2400 járatból több százat töröl az ír diszkont cég. A La Libre Belgique lap értesülései szerint Belgium mindkét jelentős repülőterén, a brüsszeli Zaventem és a fővárostól mintegy 55 kilométerre, délre található Charleroi nemzetközi repülőterén is komoly fennakadásokra, késésekre, torlódásra és zsúfoltságra lehet számítani. Budapest is érintett a Ryanair történetének legnagyobb sztrájkjában, hiszen a légitársaság bejelentette, hogy törlik a szerdai és csütörtöki Budapest és Barcelona között közlekedő járatot, emellett a két csütörtök esti - a Brüsszel melletti - Charleroi-ra közlekedő járat sem indul el.  Spanyolországban is megkezdődött a sztrájk, pedig a felek még délelőtt is tárgyaltak, de nem született megállapodás. Az  El País című spanyol lap szerint utasok tömege álldogál bizonytalanul a reptereken , hiszen senki nem tudja, hogy mi lesz a járatával. A madridi Adolfo Suárez-Barajas reptéren a Ryanair utasoknak útmutatót osztottak ki, amelyben leírják hogyan kell kapcsolatba lépni az ügyfélszolgálattal.  Az El País arról is ír, hogy a légitársaság az elmúlt napokban értesítette az érintett utasok egy részét, sokuknak pedig alternatív járatokat vagy a jegy teljes árának visszatérítését is felajánlották, viszont további kompenzációra nem számíthatnak. A Ryanair szerint a sztrájk egy ""rendkívüli körülmény"" ezért nem kötelesek 250 és 600 euró közötti kártérítést fizetni. A Ryanair arra figyelmeztette a pilótákat és a légiutas-kísérőket, hogy néhányan elveszíthetik állásukat, ha elhúzódnak a héten kezdődő sztrájkok. Az egyik elemző szerint a sztrájk hangulatromboló, és rövid távú kockázatot jelent a nyereségre nézve, hosszabb távon azonban nem befolyásolja a Ryanair verseny- és pénzügyi helyzetét. Az El País szerint a Ryanair csökkentené járatainak számát és nagy volumenű elbocsájtásokat is terveznek, ha a sztrájkok folytatódnak. A vállalat negyedéves profitja 20 százalékkal csökkent az előző évihez képest, a cég szóvivője pedig elmondta, hogy a nyár során további sztrájkokra számítanak. A vállalat közleménye szerint ha a szükségtelen sztrájkok továbbra is negatív hatással lesznek az utasokra és a jegyárakra, akkor a cégnek nincs más választása mintsem újragondolni a terveit a téli időszakra, ez pedig minden bizonnyal járatszám csökkentéssel és leépítésekkel járna. Írországban már lépett is a vállalat, hiszen az ottani sorozatos sztrájkok miatt a Ryanair a téli menetrend kezdetétől, október 28-tól minden ötödik dublini bázisú repülőgépét Lengyelországba helyezi át. Dublinban így 30 helyett 24 Boeing B737 gép állomásozik majd, ami egyúttal  több mint száz pilóta és kétszáz utaskísérői állás megszűnését is jelenti. A Ryanair emellett ellentámadásba lendült és megpróbálja kényelmetlen helyzetbe hozni a dolgozóit azzal, hogy a  honlapjukon nyílvánosságra hozták a pilóták fizetését . Kicsivel több mint egy hete úgy indult el a Budapest-Las Palmas járat, hogy az utasokat ugyan elvitte, azonban csomagjaikat már nem, így 70-80 utas poggyász nélkül kezdte a nyaralását a Kanári-szigetekre. A járattal már a Liszt Ferenc repülőtéren is gond volt, mert a csomagfeladás is órákig tartott. Az utasokkal azonban csak a Las Palmas-i terminálra érkezéskor közölték, hogy a pilóta nem várta meg amíg befutnak a késve érkezett bőröndök, ezért azokat Budapesten hagyta. A hétvégén megint a Budapest-Las Palmas járaton voltak gondok a csomagokkal. Ekkor viszont már Budapesten, a felszállás előtt közölték az utasokkal, hogy a csomagokat nem szállítja el a gép, a túlsúly miatt. A Ryanair választási lehetőséget is kínált az utasoknak: vagy maradnak a gépen és három nap késéssel megkapják a bőröndjeiket, vagy leszállnak. Erre a felháborodott utasok közül nagyjából ötvenen leszálltak és elállták a gép útját a kifutópályán, mások pedig a poggyászaikból próbálták kiszedni azokat a dolgokat, amelyekre mindenképp szükségük lehet. A két csomagbotrány nemcsak a Ryanair utasait háborította fel, hanem a fővárosi kormányhivatalt is, ahol eljárást indítottak az ír légitársaság ellen. A hivatal közlemény szerint a légitársaság sorozatos, a poggyászkezeléssel kapcsolatos incidensei miatt György István budapesti kormánymegbízott azonnali, átfogó vizsgálatot kezdeményezett. A vizsgálatba bevonták a hivatal fogyasztóvédelmi főosztályát is. A Fogyasztóvédelmi Egyesületek Országos Szövetsége (FEOSZ) hétfőn azt közölte, hogy a Ryanair tisztességtelen a magyar fogyasztókkal szemben, mert nem teljesíti a szerződésben vállalt és az utasok által kifizetett szolgáltatásait. A poggyászok késése esetén is jár kártérítés a fogyasztónak a légitársaságtól, nem csak a csomagok sérülése, elvesztése után","[""sztrájk"",""utazás"",""munkabeszüntetés"",""botrány"",""Ryanair""]",0
118,4842,https://magyarnemzet.hu/sport/jovore-a-kormany-is-tamogatna-a-drazen-petrovic-emlektornat-7367864/,sport,magyarnemzet.hu,,2019. október 4. péntek 13:40,Jövőre a kormány is támogatná a Drazen Petrovic-emléktornát,"A Miniszterelnökség egyházi és nemzetiségi kapcsolatokért felelős államtitkárának ígérete szerint jövőre a lánycsapatok részvételével kibővítik a zuglói Drazen Petrovic kosárlabda utánpótlás emléktornát, amelyet 2020-ban a kormány anyagilag is támogatni szeretne.","Soltész Miklós pénteken a budapesti Horvát Óvoda, Általános Iskola, Gimnázium és Kollégiumban beszélt erről, ahol idén másodszor tartják meg a tavaly létrehozott emléktornát. „A sport barátságra, kitartásra és közösségépítésre nevel” – hangsúlyozta az államtitkár a torna megnyitóján, majd emlékeztetett arra, hogy a horvát Cibona Zagreb csapata 1986-ban a kiemelkedő képességű kosaras vezérletével a Budapest Sportcsarnokban nyerte meg a mai Bajnokok Ligája elődét, a BEK-et. Ugyanakkor arra is felhívta a fiatalok figyelmét, hogy a fantasztikus pályát befutó Petrovic korai tragikus halála arra is figyelmeztet, hogy vigyázzanak magukra és egymásra. A II. Drazen Petrovic-emléktornát a horvát kosarasról elnevezett tornateremben pénteken hét, középiskolásokból álló csapat részvételével rendezik meg. A budapesti és pécsi horvát tanintézmények mellett jezsuita, valamint német és szerb nemzetiségi iskolák, valamint egy zágrábi gimnázium együttesei indultak el, de újra itt volt Petrovic szülővárosának képviseletében a sibeniki ifjúsági kosárlabdaklub, amely tavaly megnyerte a tornát. Drazen Petrovic legendássá vált Horvátországban játékstílusa és szorgalma miatt. Eljutott az NBA-be, ahol ugyancsak meghatározó játékos lett belőle. Pályafutása csúcsán, 1993. június 7-én, mindössze 28 évesen Németországban halálos autóbalesetet szenvedett.","[""Drazen Petrovic"",""Drazen Petrovic-emléktorna"",""emléktorna"",""Kormány"",""kosárlabda"",""Magyarország"",""utánpótlás""]",1
1977,8637,https://magyarnemzet.hu/gazdasag/114-szazalekkal-nott-tavaly-a-brutto-kereset-7821113/,gazdasag,magyarnemzet.hu,,2020. február 26. szerda 09:40,"11,4 százalékkal nőtt tavaly a bruttó kereset","Tavaly decemberben a bruttó átlagkereset 406 400 forint volt, 13,1 százalékkal magasabb, mint egy éve, így a 2019. január-decemberi átlagkereset 367 800, a nettó 244 600 forint lett, mindkettő 11,4 százalékkal nőtt 2018-hoz viszonyítva – jelentette szerdán a Központi Statisztikai Hivatal (KSH).","A decemberi kereseteket jelentősen meghatározta a nem rendszeres kereseti elemek (jutalom, prémium) növekedése, a nettó átlagkereset kedvezmények nélkül 270 200, a kedvezményeket is figyelembe véve 278 000 forintot ért el, 13,1, illetve 13,2 százalékkal nőtt egy év alatt – tették hozzá. A reálkereset 2019-ben 7,7 százalékkal emelkedett a fogyasztói árak előző évhez mért 3,4 százalékos növekedése mellett. Január-decemberben a teljes munkaidőben alkalmazásban állók átlagos bruttó keresete a közfoglalkoztatottak nélkül számolva 378 100 forintot ért el. A nettó átlagkereset kedvezmények nélkül 244 600, a kedvezményeket is figyelembe véve 252 100 forint volt. A bruttó átlagkereset a pénzügyi, biztosítási tevékenység gazdasági ágban volt a legmagasabb, 665 400 forint, és a szálláshely-szolgáltatás, vendéglátás területén a legalacsonyabb, 239 600 forint. A bruttó átlagkereset a teljes munkaidőben alkalmazásban álló férfiaknál 403 600, míg a nőknél 335 800 forint volt, ez a férfiaknál 12,3, a nőknél 10,8 százalékos növekedést jelent egy év alatt. A bruttó átlagkereset a 25 év alattiak körében 285 000, a 25-54 évesek esetében 384 800, míg az 54 év felettieknél 363 100 forint volt. Az átlagkereset növekedése az egyes korcsoportokban 17,2, 11,9, illetve 11,3 százalék volt az előző év azonos időszakához képest. A rendszeres (prémium, jutalom, egyhavi különjuttatás nélküli) bruttó átlagkereset 339 300 forintra becsülhető, amely 10,4 százalékkal nőtt az utóbbi egy évben. Január-decemberben a reálkereset 7,7 százalékkal emelkedett a fogyasztói árak előző év azonos időszakához mért 3,4 százalékos növekedése mellett.","[""bruttó kereset"",""ksh"",""növekedett""]",0
963,2326,https://www.origo.hu/gazdasag/magyargazdasag/20070911-nepszavazasnak-kell-donteni-egy-uj-atomeromurol-a-kornyezetvedelmi-miniszter-szerint.html,gazdasag,www.origo.hu,Major András,2007.09.11. 14:16,Atomerőműről szavaztatná a népet Fodor,"Új atomerőmű építéséről népszavazáson kell dönteniük az embereknek Fodor Gábor környezetvédelmi és vízügyi miniszter szerint. Az atomenergia jövője is van olyan fontosságú ügy, amibe az embereket be kell vonni - mondta a miniszter egy energiapolitikai konferencián.","Korábban a miniszterelnök is úgy foglalt állást, hogy súlyánál fogva ""az a helyes, hogy Magyarországon erről a kérdésről népszavazás döntsön majd"". Ugyanis ""atomenergiára építve villamos energiát termelni, az nem csak energiapolitikai, hanem ennél sokkal szélesebb értelmű biztonsági és környezetvédelmi kérdés is"" - érvelt Gyurcsány Ferenc.  Egy új atomerőmű megépítéséről mint opcióról beszélni kell - mondta Felsmann Balázs, a Gazdasági és Közlekedési Minisztérium szakállamtitkára. Amennyiben az üvegházhatású gázkibocsátások csökkentése a legfontosabb kihívás, akkor az atomenergia megfelelő opció - jelentette ki a szakállamtitkár, utalva arra, hogy az atomerőművi energiatermelés nem jár szén-dioxid-kibocsátással.  Számos európai országban az atomenergiát egyre inkább ""zöldenergia-fajtának"" tekintik, Magyarország azonban nem osztja ezt a véleményt - állította Felsmann. Ugyanis a nukleáris energia egyes fontos környezetvédelmi kérdésekre valóban választ ad, ugyanakkor felvet több más környezetvédelmi, például hulladéktárolási gondot - tette hozzá. A szakállamtitkár szerint meg kell vitatni annak a gyakori környezetvédő felvetésnek a realitását is, hogy a magyarországi áramfogyasztás 38 százalékát adó Paksi Atomerőmű felváltása milyen energiaforrással és milyen közgazdasági, illetve környezetvédelmi áron lehetséges.  A paksi erőmű élettartamának meghosszabítását már megszavazta a parlament, a munkálatok 2010 után kezdődhetnek. A felújítás után Pakson még mintegy 20-25 évig lehetne nukleáris energiát előállítani. Emellett azonban Magyarországnak szüksége lesz egy új atomerőműre is, és az építési előkészületeit sürgősen meg kellene kezdeni - mondta Hamvas István, a Paksi Atomerőmű Zrt. műszaki vezérigazgató-helyettese. Hasonló véleményen van a szaktárca is, a GKM szerint 2020 után elkerülhetetlen lesz új atomerőmű üzembe helyezése. Egy atomerőmű felépítése az engedélyeztetéssel, tervezéssel együtt évtizedes, igen drága projekt, ezért már most gondolni kell a paksi reaktorok leállítása utáni időre. A kormány egyébként középhosszú távon nem számol az atomenergia energiamixből való részesedésének növelésével, vagyis a magyar áramtermelésnek úgy 35-40 százalékát fedezné ilyen forrásból.  A nukleáris energia megítélése Magyarországon kedvezőbb, mint Nyugat-Európában, de ez a megítélés folyamatosan  változik  - elsősorban a klímaváltozásról érkező hírekkel összefüggésben. A fosszilis energiaforrásokkal (szén, olaj, gáz) szemben gyarapodó fenntartások pozitív irányban változtatták meg az emberek nukleáris energiáról vallott véleményét, és mintha a technológia biztonságosságába vetett hit is erősödne a csernobili tragédia emlékének halványodásával.  Az Eurobarometer 2005-ös adatai szerint az uniós országok közül Ausztriában a legmagasabb az atomenergia békés felhasználását elutasítók aránya: az alpesi országban a megkérdezettek 88 százaléka negatívan viszonyul a hasznosításhoz, míg 8 százalék támogatja azt. Az ellenzők és a támogatók aránya Görögországban 86:9, Cipruson 81:10, Írországban 70:13, Spanyolországban 71:16, Lengyelországban 66:26, Dániában 66:29, Olaszországban 66:30, Németországban 59:38, Szlovéniában pedig 54:44. Más országokban viszont többen támogatják, mint ellenzik az atomenergia hasznosítását. Így például Magyarországon 65:31, Svédországban 64:33, Csehországban 61:37, Litvániában 60:27, Finnországban 58:38, Szlovákiában 56:40, Franciaországban pedig 52:41 arányban vannak többségben a támogatók. [origo]/MTI","[""Fodor Gábor"",""Magyarország"",""atomerőmű"",""atomenergia"",""Paks""]",0
1572,6160,https://aktiv.origo.hu/gazdasag/hirek/vilaggazdasag/20040608mexikoi.html,gazdasag,aktiv.origo.hu,MTI,,Mexikói olaj után érdeklődik Oroszország,"Oroszország érdeklődik a finanszírozásban szűkölködő, de a külföldiek elől jelentős mértékben elzárt mexikói olajágazatban adódó befektetési lehetőségek iránt - jelezte Mexikóvárosban hétfőn Vlagyimir Putyin orosz elnök. Ez az első alkalom, hogy orosz államfő Mexikóban jár a diplomáciai kapcsolatok felvétele, azaz 1891. óta.","Putyin találkozott Vicente Fox mexikói elnökkel, és kétoldalú megállapodásokat írt alá a csekély volumenű kereskedelmi forgalom növeléséről, a kettős adóztatás kizárásáról, a körözött bűnözők kiadatási eljárásáról és a kulturális együttműködésről. A tárgyalásokon mindkét oldalról támogatásukról biztosították azokat a javaslatokat, amelyek egy gépgyártó és egy helikopter-összeszerelő üzem létesítésére vonatkoznak. Az orosz elnök jelezte, hogy országának vállalatai az energiaszektorbeli befektetések iránt is érdeklődnek. Leszögezte, hogy együttműködésük e téren nem csupán a két ország számára fontos, hanem a világ energiapiacának szempontjából is. Két jelentős olajexportáló országról van szó, amelyek nem tagjai az exportőr államok szervezetének (OPEC), de hajlandóak növelni kivitelüket az olajárak leszorítása érdekében. Látogatását Putyin az Egyesült Államokban folytatja, ahol a legfejlettebb iparú államok vezetőinek értekezletéhez csatlakozik.","[""Mexikó"",""Oroszország"",""Mexikóváros"",""diplomácia"",""árupiac"",""finanszírozás"",""olajpiac"",""Vlagyimir Vlagyimirovics Putyin""]",0
1014,2678,https://magyarnemzet.hu/gazdasag/szeretik-a-jeget-es-a-havat-a-magyarok-x-7598243/,gazdasag,magyarnemzet.hu,,2019. december 24. kedd 23:59,Szeretik a jeget és a havat a magyarok (X),"Kifejezetten kedveli a téli sportokat a magyarok fele, negyedük pedig az elmúlt öt évben egyszer legalább korcsolyázni is volt. A jégen siklás népszerűségét jól illusztrálja az is, hogy családokkal, barátokkal, szerelmes párokkal telt meg az MVM Jégkaland nevű rendezvénye keretében hét magyar város korcsolyapályája.","A korcsolyázást kedvelő magyarok nyolcvan százaléka elsősorban a közösségi élmény és a jó hangulat miatt űzi ezt a téli sportot az  MVM Magyar Villamos Művek Zrt.  reprezentatív kutatásának eredményei alapján. Ebből kiderült az is, hogy a válaszadók fele szereti a téli sportokat, kapcsolódjon az hóhoz vagy jéghez. A szánkózás az abszolút kedvenc, ha mozgásformáról van szó, a sportok között pedig a korcsolyázás a legnépszerűbb. Előbbit a válaszadók ötöde, míg az utóbbit a negyede jelölte meg kedvencként. Síelni minden tizedik válaszadó, snowboardozni pedig a 2,4 százalékuk szokott. Leginkább gyermekkorukban vagy fiatalon, a szüleiktől, barátaiktól tanultak meg a jégen siklani a magyarok. Ők kedvenc sportjukat már űzhetik is, mióta ismét megnyitottak a jégpályák, de a tél folyamán befagyhatnak a természetes vizeink is. Az előbbire a korcsolyázók háromnegyede jár, míg az élő vizek jegére alig a negyedük merészkedik. A mű- vagy természetes jégre a korcsolyázók fele legfeljebb öt alkalommal, ötödük viszont akár tízszer is rácsusszan egy szezonban. Az elmúlt öt évben a megkérdezettek negyede húzott korcsolyát a lábára. A legtöbben a családjukkal vagy a barátaikkal siklanak a jégen, és sokan szeretnek a párjukkal, kettesben csúszkálni. A válaszadóknak majdnem nyolcvan százaléka elsősorban a közösségi élmény és a jó hangulat miatt jár korcsolyázni. A mozgást és az egészségre gyakorolt pozitív hatást csupán a válaszadók ötöde tartja elsődlegesnek a korcsolyázás kapcsán. Mindezek alapján egyáltalán nem meglepő, hogy az idei tél legnagyobb korcsolyás rendezvényén, az ország hét helyszínén – Budapesten, Jászberényben, Szegeden, Nyíregyházán, Zalaegerszegen, Pécsett és Békéscsabán – egyszerre megrendezett, ingyenes MVM Jégkalandon megteltek a pályák. Ötezernél is több korcsolyapár siklott a jégen advent harmadik vasárnapján, december 15-én. Nem csak a gyakorlott korisokat, hanem az egészen kezdőket is várták oktatással, hiszen a válaszadók több mint negyede azért nem próbálta még ki ezt a sportot, mert nem magabiztos a jégen, százból hárman pedig kifejezetten félnek a korcsolyázástól. Azokat, akik frissen tanultak meg a jégen siklani, és a rutinosabbakat is várták további programok a jégpályák mellett. Az önfeledt jeges élmények mellett kézműves foglalkozásokkal, az MVM Minilabor fizikai kísérleteivel, valamint karácsonyi arcfestéssel is eltölthették az idejüket a vendégek. Az esemény kabalaállata, Edgar, a pingvin pedig az energiatermelés alapjairól és az energiatakarékosságról osztott meg érdekességeket az érdeklődőkkel. A rendezvényen korcsolyázók egy applikáció segítségével mérhették a mozgásukból származó energiát, a mennyiségekért cserébe pedig ajándékokat vehettek át. Az alkalmazás összesítette az országszerte korcsolyázóknál mért energiát, a végösszeg pedig egy átlagos család több mint kéthavi áramfelhasználásának megfelelő mennyiség, 402 kilowattóra volt, és Budapesten adták le a legtöbb energiát a korcsolyázók.","[""korcsolyázás"",""MVM Jégkaland"",""téli sportok""]",0
445,6310,https://index.hu/tudomany/kornyezet/2009/06/29/mennyire_kell_felnunk_az_uv-sugaraktol/,tudomany,index.hu,Stöckert Gábor,2009.06.29. 13:42,Mennyire kell félnünk az UV-sugaraktól?,A nyaralási szezon kezdetével menetrendszerűen megjelentek az ibolyántúli fény veszélyeivel riogató hírek. Tényleg rákosak leszünk az UV-B-től és megvakulunk az UV-A-tól vagy csak napkrém- és szemüveggyártók gerjesztik a hisztit? Tények és tévhitek az UV-ről.,"Az ultraibolyának, ultraviolának (UV) és ibolyántúlinak is nevezett elektromágneses sugárzás hullámhossztartománya rögtön a látható fény után következik, a neve is innen ered: a legrövidebb hullámhosszú látható fény az ibolya („viola”), ezen túl („ultra”) már az UV-sugárzás található (ami csak az embereknek láthatatlan, néhány állat jól érzékeli). A látható fénynél rövidebb, de a röntgensugárzásnál nagyobb hullámhosszú UV-tartomány nagyjából 400 és 10 nanométeres hullámhossz közé esik, ezen belül élettani szempontból a 400 nanométeres határhoz közel eső UV-sugarak érdekesek. Ezeket további három csoportra osztotta a biofizika: az UV-A (400-320 nanométer), az UV-B (320-280 nanométer) és az UV-C (280-100 nanométer) sugárzásra, ezek tulajdonsága és élettani hatása eltérő. Az UV-C sugaraktól nem kell tartanunk, hacsak nem vagyunk űrhajósok, ezek ugyanis gyakorlatilag teljesen elnyelődnek a légkörben. Az UV-B és az UV-A esetében már nem ilyen egyszerű a helyzet: mindkét sugárzás áldás és átok egyszerre. Általánosságban elmondható, hogy minél rövidebb a sugárzás hullámhossza, annál nagyobb az energiája, viszont annál kevésbé tud behatolni a szervezetbe – vagy akár a légkörbe. Normális esetben az UV-B sugarak többségét is elnyeli a légkör, pontosabban a Föld ózonrétege. Azonban az ózonréteg vékonyodásával egyre erősebb UV-B sugárzás éri a Földet, amelynek intenzitása a környezeti körülményektől is függ. A légköri jelenségek, a sugarak beesési szöge (amely nyáron a legnagyobb), az erősen visszatükröződő felületek (például az összefüggő hótakaró) mind alakítják az UV-B sugárzás erejét. Erre a sugárzásra egyébként szükségünk van, mert serkenti a D-vitamin képződését a bőrben. Ugyanakkor az UV-B sugarak erősen roncsolják a DNS-t. „Átrendezik a molekulák, jellemzően a timinbázisok kémiai kötéseit, így keresztkötések jönnek létre” – magyarázza dr. Kellermayer Miklós, a Semmelweis Egyetem Biofizikai és Sugárbiológiai Intézetének igazgatója. „Ez a folyamat mutációhoz vezet, a nukleinsav-károsodások pedig kiválthatják a karcinóma kialakulását. Az erős UV-B sugárzás tehát végső soron bőrrákot is okozhat, többnyire olyan testrészen, amely folyamatosan ki van téve a napsugárzásnak.” A bőrre veszélyes sugárzás a szemben már nem okoz ilyen nagy károkat. „Az UV-B sugarak elnyelődnek a szaruhártyán, ezért legfeljebb szaruhártya- vagy kötőhártya-gyulladást okozhatnak, ami persze kellemetlen tud lenni” –, mondja Kellermayer. A sugárzás tulajdonságait egyébként a gyógyászatban is használják: a lézeres szemműtétek során rendszeresen alkalmaznak UV-B sugarakat, DNS-roncsoló hatását pedig baktériumok ellen vetik be. Az UV-A sugárzást sokáig ártalmatlannak vélték, az utóbbi évtizedekben azonban egyre több kutatás igazolta, hogy vannak káros hatásai. „Rossz a szemnek, ha UV-A éri, mert ez a sugárzás már behatol egészen a szemlencséig, és ha ott elnyelődik, károsodást okoz” – fogalmaz az intézetigazgató. „A szürkehályogként ismert katarakta a legjellemzőbb ilyen betegség, ami permanens változás, egy elhomályosodás a szemlencsében. Ezt csak sebészi úton lehet kezelni, a műtét során a szemlencsét eltávolítják és egy műanyag lencsével pótolják.” A bőrre nézve viszont kedvező hatása is van a sugárzásnak, mert akárcsak a látható fény, az UV-A sugarak is lejutnak akár az irháig, és fokozzák a pigmentsejtképződést, sőt a csontképződést. Ugyanakkor az UV-B-hez hasonlóan az UV-A sugárzás is károsítja a kollagénrostokat, és öregíti a bőrt. Bizonyos körülmények között pedig csökkenti a bőrben keletkező D-vitamin szintjét, így közvetetten hozzájárulhat a bőrrák kialakulásához (a D-vitamin ugyanis gátolja a melanomaképződést). Nagy általánosságban tehát az a helyzet, hogy az UV-B sugarak veszélyesebbek a bőrre, az UV-A sugarak pedig a szemre. Az UV-B sugarak ellen legegyszerűbben ruházattal (könnyű hosszúnadrág, esetleg kalap) vagy a megfelelő napkrémmel lehet védekezni. A krémeken feltüntetnek egy faktorszámot, ami jellemzően az UV-B sugárzást alapul vevő relatív szám: minél nagyobb az értéke, annál több időt lehet eltölteni a napon ahhoz, hogy egységnyi változás kialakuljon. Tehát ugyanazt a bőrpírt érjük el két óra alatt 4-es faktorú krémmel, mint fél óra alatt krém nélkül. A krém azonban csak mérsékli a sugárzás hatásait, ezért érdemes a déli órákban inkább árnyékban maradni. Illetve ajánlatos az Országos Meteorológiai Szolgálat  honlapján feltüntetett  UV-B előrejelzéshez igazodni, és az ott közöltek megfelelő időt tölteni a napon. Keddre például nagyon erős, 7,2-es sugárzást jelez a szolgálat. A szem védelmére a napszemüveg a legelterjedtebb módszer, de mindenképpen olyan szemüveget kell beszerezni, ami az UV-B és az UV-A sugaraktól egyaránt véd. A jobb minőségű szemüvegek 400 nanométer alatt minden sugárzást kiszűrnek, ezeket „UV 400” jelzéssel látják el. Verőfényes nyári napokon vagy havas tájon (a hótakaró akár az UV-sugarak 80 százalékát is visszaveri) mindenképpen ilyet érdemes hordani. Egyébként nem kell feltétlenül napszemüveggel védeni a szemet: léteznek UV-A- és UV-B-védelemmel ellátott hagyományos szemüvegek és kontaktlencsék is. A gyengébb minőségű napszemüvegeket viszont kerülni kell, mert csak fokozzák a káros hatásokat: a megfelelő védelemmel nem ellátott, sötét üveglap mögött kitágul a pupilla, és több UV-sugarat enged a szembe, mint szemüveg nélkül. A D-vitamin szintjének fenntartására a biztonságos napozás a legjobb módszer, ami mindenekelőtt kültéri napozást jelent. Zárt, de napfényes helyiségben ugyanis nem jó sokáig kitenni magunkat a napnak. Az ablaküveg ugyanis megszűri az UV-B sugarak többségét (ezért nem égünk le ablak mögött), de az UV-A sugarakat szinte mind átengedi. Ennek eredményeként az UV-B sugarak nem tudnak D-vitamint termelni, az UV-A sugarak viszont szorgalmasan bontják a szervezetben levő D-vitamint, amire különösen a vitaminhiányos embereknek kell odafigyelniük. Azt sem szabad elfelejteni, hogy a bőrben keletkező D-vitaminoknak több óra (bizonyos esetekben akár két nap) kell ahhoz, hogy felszívódjanak és eljussanak a megfelelő szervekhez. Ezért jó, ha kerüljük a napozás után a szappanos fürdést vagy zuhanyzást, illetve az uszodai klóros vizet – ezekkel ugyanis elpusztítjuk frissen szerzett D-vitaminjaink nagy részét.",,2
485,7679,https://www.origo.hu/tudomany/20100922-alaposan-felszarvaztak-a-legbizarrabb-kinezetu-dinoszauruszt.html,tudomany,www.origo.hu,Dulai Alfréd,2010.09.22. 18:42,Alaposan felszarvazták a legbizarrabb dinoszauruszt,"A népszerű Triceratops két új rokonát fedezték fel Amerikában, amelyek bizarr megjelenésükkel tűnnek ki az eleve furcsa megjelenésű csoportból: egyikük a legdíszítettebb koponyájú ismert dinoszaurusz. A leletek fényt derítenek egy régi ősföldrajzi rejtélyre is.","Két figyelemreméltóan furcsa szerzetet írtak le az Utah állam déli részén fekvő  Grand Staircase-Escalante Nemzeti Parkból . A 76 millió évvel ezelőtt élt hatalmas növényevők Laramidia szigetkontinensének lakói voltak, amely akkor alakult ki, amikor a késő-kréta időszakban sekélytenger árasztotta el Észak-Amerika középső részét, évmilliókra elválasztva egymástól a kontinens keleti és nyugati területét. Az újonnan felfedezett dinoszauruszok közeli rokonságban állnak a mindenki által ismert  Triceratops -szal, és a  Ceratopsiákon  belül a  Chasmosaurinák  közé tartoznak. A két új dinoszaurusz közül a nagyobbik koponyája 2,3 méter hosszú volt. Teljes testhossza elérte a 6-7 métert, míg a tömege a 3-4 tonnát. Az  Utahceratops gettyi  nemzetségneve a lelőhelyet, illetve a rokonságot jelzi, míg a fajnév az  Utah Természettudományi Múzeum  gerinces gyűjteményének kezelőjére, a maradvány felfedezőjére utal. Azon túl, hogy az állat nagy szarvat viselt az orra fölött, az  Utahceratopsnak  volt két rövid és tompa szarva a szemeinél, amelyek nem felfelé, hanem oldalra nyúltak ki. A leírók egyike szerint az Utahraptor úgy néz ki, mint egy nevetségesen túlméretezett fejjel rendelkező hatalmas orrszarvú. A másik leírt faj a  Kosmoceratops richardsoni  nevet kapta, ahol a nemzetségnév első része a  díszes, díszített  szó latin megfelelőjére, míg második része a  Ceratopsia  rokonságra utal. A fajnév Scott Richardson nevét őrzi, aki ennek a fajnak két koponyájára is rábukkant. A  Kosmoceratops  oldalsó szarvai jóval hosszabbak és hegyesebbek, mint az előző fajnál. A furcsa állat összesen 15 szarvat visel a koponyáján: egy van az orr fölött, egy-egy oldalsó a szemeknél, egy-egy a pofacsontok fölött, és tíz pedig a fodros csontgallér hátsó szegélyénél helyezkedik el. Ezzel a furcsa felszereléssel jelenleg ez a legdíszítettebb koponyájú ismert dinoszaurusz. A méreteket tekintve a  Kosmoceratops  csak kisöccse volt az  Utahceratopsnak  a maga 5 méteres hosszával és 2,5 tonnás tömegével. Az Utah államban felfedezett két új Ceratopsia: Utahceratops gettyi (felül) és Kosmoceratops richardsoni) koponyájának rekonstrukciója A  Ceratopsiák  szarvainak és csontgallérjának funkciójáról már eddig is komoly viták folytak, és ezek minden bizonnyal sokáig nem is zárulnak le. Az elképzelések között szerepelt a ragadozók elleni küzdelem, ugyanazon faj többi egyedének a felismerése, vagy éppen a testhőmérséklet szabályozása. Mivel fegyverként valószínűleg nem jól működött volna, a legnépszerűbb nézet szerint fokozta a faj szaporodási sikerét: az azonos neműek elrettentésével és az ellenkező neműek odavonzásával. A leletek a Grand Staircase-Escalante Nemzeti Park területén kerültek elő, amely hatalmas sivatagos területet foglal el Utah állam déli és középső részén. Ez a barátságtalan és nagyrészt lakatlan terület a legutolsók közé tartozott, amit a kartográfusok részletesen feltérképeztek az Egyesült Államokban. Ma viszont itt van az ország legnagyobb nemzeti parkja, és az egyik utolsó, nagyrészt még felfedezésre váró hatalmas dinoszaurusz temetőt rejti magában. A késő-kréta időszak nagy részében kivételesen magas volt a globális tengerszint, ami miatt számos kontinens alacsonyabban fekvő területeit elárasztották a sekélytengerek. Észak-Amerikában a "" Western Interior Seaway ""-nek keresztelt meleg sekélytenger nyomult be a középső területekre a sarki területektől a Mexikói-öbölig. Így a tenger kettéosztotta kontinenst egy keleti és egy nyugati szárazföldre, melyeket Appalachia és Laramidia néven emlegetnek a geológusok. Laramidia területe a mai Észak-Amerikának kevesebb, mint egyharmada lehetett. Miközben viszonylag keveset tudunk az Appalachia területén élt növényekről és állatokról, az Észak-Amerika nyugati és belső területein kibukkanó laramidiai kőzetek számos dinoszaurusz maradványt szolgáltattak.  A ""Western Interior Seaway"" nevű tengerág, amely a késő-krétában két részre osztotta az észak-amerikai kontinenst (Laramidia nyugaton és Appalachia keleten). A Laramidia déli részén talált dinoszauruszok eltérnek az északi területeken előforduló fajoktól, ami arra utal, hogy valamilyen fizikai vagy éghajlati akadály miatt nem volt lehetőség a faunavándorlásra az észak-déli irányban megnyúlt szigetkontinensen A legtöbb laramidiai dinoszaurusz egy keskeny övben elhelyezkedő síkság területéről került elő, melyet keletről a tenger, nyugatról a hatalmas hegyek öveztek. A bőséges ősmaradványanyag és a több mint egy évszázados kutatómunka eredményeképpen Laramidia az egyik legjobban ismert földtömeg a dinoszauruszok korából, melynek a lelőhelyei Alaszkától Mexikóig húzódnak. Utah Laramidia déli részén helyezkedett el, és jóval kevesebb dinoszaurusz maradványt szolgáltatott, mint a csontokban nagyon gazdag északi területek. A dinoszauruszok világa napjainknál jóval melegebb volt. Az  Utahceratops  és a  Kosmoceratops  szubtrópusi mocsári környezetben éltek, körülbelül 100 kilométerre a tengertől. A paleontológusok az 1960-as években figyeltek fel arra, hogy a dinoszauruszoknak ugyanazok a nagyobb csoportjai vannak jelen Észak-Amerikában a késő-kréta során, de ezeknek a csoportoknak különböző fajai fordulnak elő északon (például Alberta és Montana lelőhelyein), mint a déli részeken (például Új-Mexikó és Texas). Ez a ""dinoszaurusz-provincializmus"" nagyon rejtélyes volt, tekintve a dinoszauruszok hatalmas termetét, és a rendelkezésre álló viszonylag kis földterületeket. Napjainkban például mindössze öt nagyméretű (orrszarvú-elefánt méretű) emlős él az egész afrikai kontinensen. 76 millió évvel ezelőtt viszont több mint két tucat hatalmas dinoszauruszfaj élt ennek a területnek az egynegyed részén.  Hogyan élhetett ennyi hatalmas állat ilyen kis területen? Egyik lehetőség, hogy a kréta időszakban sokkal bőségesebb volt a rendelkezésre álló táplálékforrás. Másik megoldás, hogy a dinoszauruszoknak kevesebb táplálékra volt szükségük a lassabb anyagcseréjük miatt. Ráadásul hiába vált lehetővé ennyi faj jelenléte Észak-Amerikában, valamilyen ""sorompó"" (barrier) megjelent Észak-Utah és Colorado magasságában, ami korlátozta az északi és a déli fajok keveredését. Ez lehetett valamilyen fizikai akadály, például egy hegylánc, vagy éghajlati eltérés, ami miatt jelentősen erősen különbözhetett az északi és a déli terület növényzete. A részletes összehasonlítás lehetőségét eddig gyakran akadályozta a Laramidia déli részéről származó fosszíliák hiánya. A most felfedezett két állat egy jelentős hézagot tölt ki az eddigi ismerethiányban. Az elmúlt egy évtizedben több mint egy tucat dinoszauruszt fedeztek fel ezen a területen. A most leírt  Ceratopsiák  mellett ezek között vannak kacsacsőrű hadrosauriák, páncélozott ankylosauriák, megvastagodott koponyájú pachycephalosauriák, valamint kis termetű, raptorszerű ragadozók és hatalmas termetű  tyrannosauriák  (de nem a  T. rex , hanem egy kisebb termetű rokona).  A két új Ceratopsia faj csontvázának rekonstrukciója. Az Utahceratops testhossza elérte a 6-7 métert, míg a Kosmoceratopsnak be kellett érnie a ""mindössze"" 5 méter hosszúsággal A dinoszauruszok mellett előkerültek növények, rovarmaradványok, kagylók, halak, kétéltűek, gyíkok, teknősök, krokodilok és emlősök is, betekintést nyújtva a teljes egykori ökoszisztémába. A leginkább figyelemreméltó tény, hogy az itt talált dinoszauruszok mindegyike új fajt képviselt, határozottan megerősítve az északi és déli provinciák jelenlétét. A dinoszauruszok többségét még vizsgálják, eddig csak a hatalmas kacsacsőrű  Gryposaurus monumentensist  és a raptor-szerű  Hagryphus giganteust  írták le hivatalosan is a paleontológusok.","[""Utah állam"",""őslénytan"",""dinoszauruszok"",""népszerű tudomány"",""kréta időszak"",""paleontológia"",""Ceratopsia""]",2
1566,6131,https://www.origo.hu/gazdasag/allas-karrier/munkajog/20060224finnorszag.html,gazdasag,www.origo.hu,[origo],,Finnország megnyitja a munkaerőpiacát,"Az Európai Bizottság jelentése szerint alaptalanok voltak a régebbei tagállamok félelmei a keleti munkaerő tömeges beáramlásával kapcsolatban. A jelentés közzétételét követően Finnország jelezte, hogy májustól megnyitja a munkaerőpiacát - nyilatkozta a foglalkoztatáspolitikai és munkaügyi miniszter.","Csizmár Gábor az FMM honlapján olvasható, vele készített interjúban elmondta, a régebbi uniós tagállamoknak májusig kell eldönteniük, hogy változtatnak-e a korábbi gyakorlatukon, a munkaerőpiacuk megnyitásával eltörlik-e a jelenlegi munkavállalási engedélyhez kötött rendszert.  Finnország már bejelentette pozítiv döntését, ugyanakkor Ausztria és Németország egyelőre nem kívánja a korlátozásokat feloldani. A miniszter márciusban tárgyal Görögország, Hollandia, Olaszország és Németország munkaügyi miniszterével a szabad munkavállalásról. Csizmár Gábor álláspontja szerint Portugália, Spanyolország és Belgium esetében várható a teljes nyitás, Luxemburg pedig néhány szakma tekintetében tenne engedményeket.   Sikeresnek tartja a Szlovénia és a visegrádi négyek által elfogadott állásfoglalást, amely tulajdonképpen felhívás az unió tagállamaihoz és az Európai Bizottsághoz egy egységes munkaügyi monitoring rendszer létrehozására az engedélyhez kötött szisztéma helyett. A javaslat szerint a jövőben elegendő lenne a regisztráció is az egyes országok munkaügyi hivatalánál. Csizmár Gábor rámutatott arra, hogy a jelenlegi munkaügyi nyilvántartások összehangolása, új adatokkal való bővítése lehetővé tenné a migráns és a kiküldött munkavállalók nyomon követését. Az egységes elvek szerint kialakított szabályozás alapján az érintett ország beavatkozhatna azokban a régiókban vagy ágazatokban, ahol a külföldi munkaerő a helyi munkaerőpiac egyensúlyát felborítja. Ma csaknem tizenkétszer annyi unión kívüli vendégmunkás dolgozik az EU-ban, mint ahány az új tagállamokból érkezett. Éppen ezért a hosszabb távú korlátozásoknak a miniszter nem látja értelmét. A további csatlakozókkal, így Romániával és Bulgáriával szemben azonban továbbra is úgy véli, indokolt a kétéves összeilleszkedési idő és az átmeneti korlátozások fenntartása.","[""Németország"",""Európa"",""Finnország"",""munkaerőpiac"",""munkaügy"",""munkaerő"",""Európai Bizottság"",""teszt munkajog""]",0
1942,8391,https://www.origo.hu/gazdasag/vilaggazdasag/20070702-feltorekvo-piacok-kevezo-a-kornyezet-de-ingatlanpiaci-korrekcio-lehetseges.html,gazdasag,www.origo.hu,MTI,2007.07.02. 18:06,Kedvező a környezet a feltörekvőknek,"Az amerikai növekedés lassulása ellenére továbbra is kedvező a globális makrokörnyezet a feltörekvő térség számára, és az inflációs dinamika az erősödő piaci aggodalmak ellenére messze nem ölt riasztó mértéket, viszont a kamatkörnyezet szigorodásával járó esetleges globális ingatlanpiaci korrekció növekedési kockázatot jelent, áll a Fitch Ratings világgazdasági előrejelzésében.","A legnagyobb európai hitelminősítő félévente összeállított globális szuverén adósi helyzetértékeléseinek új kiadása szerint jelenleg a cég listáján 18 feltörekvő gazdaság adóskockázati besorolására van érvényben felminősítést valószínűsítő pozitív kilátással, és öt osztályzatot terhel negatív kilátás; ez utóbbiak között van Kelet-Európából Magyarország és Lettország. A hitelminősítőnél besorolással ellátott feltörekvő gazdaságok összesítve 500 milliárd dollár folyómérlegtöbbletet halmoztak fel tavaly, és a Fitch Ratings várakozása szerint a térség központi bankjainak devizakészlete az idén 700 milliárd dollárral növekszik tovább. A cég előrejelzése szerint a világ négy legnagyobb gazdasági erőcentruma - az Egyesült Államok, az euróövezet, Nagy-Britannia és Japán - az idén együtt átlagosan 2,4 százalékos gazdasági növekedést produkál a tavalyi 2,9 százalék után, de még az idei ütem is a kétszerese a globális technológiai buborék kipukkadása után, 2001-2002-ben mértnek. Miután az amerikai gazdaság 16 éve nem volt recesszióban, és ez öt évvel hosszabb az eddigi legtovább tartó, 60-as évekbeli töretlen növekedési időszaknál, a piacokon beépült az a várakozás, hogy a globális gazdasági stabilitás tartósan jelen lesz. Ez erősíti a kockázatvállalási hajlamot, és így a feltörekvő piaci adósság iránti keresletet is. A hitelminősítő szerint ugyanakkor három olyan fő kockázati tényező van, amelyet a kilátások szempontjából figyelembe kell venni: az infláció visszatérése, a szinkronizált globális ingatlanpiaci korrekció, és az amerikai gazdaság esetleges kemény landolása. A Fitch Ratings által besorolással ellátott országok nagyobb részében az infláció lassulásával számol a cég 2007-re szóló előrejelzésében. Az Egyesült Államokban a maginfláció például 2006 szeptembere óta lassul. Az elemzés szerint ugyanakkor ""egyértelműen van még kifutása"" a globális pénzügypolitikai szigorításnak, különösen az Egyesült Államokon kívül, ""pusztító hatást gyakorolhat"" ugyanis a lakóingatlan-árakra, amelyek az utóbbi években meredeken - Nagy-Britanniában 2000-2006 között például 89 százalékkal - emelkedtek. A Fitch ugyan nem számít akkora ingatlanár-összeomlásra, mint amilyen a 90-es évek elején bekövetkezett egyebek mellett Nagy-Britanniában, mert azt makrogazdasági hibák előidézte szélesebb körű gazdasági okok - meredeken emelkedő kamatok és munkanélküliség - okozták. Mindazonáltal egy szinkronizált ingatlanpiaci korrekció például az Egyesült Államokban, Nagy-Britanniában, Franciaországban és Spanyolországban jelentős teherként nehezedne a világgazdasági növekedésre. Az esetleges kemény amerikai landolás feltörekvő piaci hatásainak illusztrálására a Fitch Ratings külön forgatókönyvet dolgozott ki. Az elképzelt eseményláncolat kezdő mozzanataként az amerikai gazdaság éves összevetésben 1 százalékkal visszaesik, az amerikai import értéke 10 százalékkal csökken, az amerikai kincstárjegy hozama 200 bázisponttal 7 százalékra emelkedik. Ennek a forgatókönyvnek a megvalósulása súlyos mértékben csökkentené a globális befektetési kockázatvállalási készséget, és ezért a feltörekvő térségi adósság (jelenleg igen alacsony) kockázati hozamfelára visszaemelkedne a 2002 óta mért átlagra. A feltörekvő Európáról szóló fejezetben az áll, hogy a térség piacai az időről időre bekövetkező globális kilengéseket legerősebben megszenvedők között vannak. Ez részben a térség ""hatalmas"" külső finanszírozási igényeit tükrözi: a Fitch előrejelzése szerint ez az idén 250 milliárd, jövőre 314 milliárd dollárra emelkedik a tavalyi 206 milliárd dollárról. A növekedést jelentős részben az orosz folyómérleg-többlet szűkülése magyarázza.","[""Nagy-Britannia"",""infláció"",""piac"",""világgazdaság"",""ingatlanpiac"",""előrejelzés"",""Egyesült Királyság"",""Fitch Ratings""]",0
1639,6581,https://aktiv.origo.hu/gazdasag/vasarlas/arak/20030109atlagosan.html,gazdasag,aktiv.origo.hu,[origo],,Átlagosan 20 százalékkal drágulhat a sztrádahasználat,"A korábban megszokottnál nagyobb mértékben, átlagosan bruttó 20 százalékkal drágulhatnak az autópálya-matricák, ha a kormány pénteki ülésén elfogadja a szaktárca előterjesztését. A legnehezebb teherautók díjai 40 százalékkal emelkedhetnek.","Az áremelést az indokolja, hogy az egységes matricával igénybe vehető autópályák hossza 160 kilométerrel nő, és a sztrádadíj áfája 12-ről 25 százalékra emelkedik - írja csütörtöki számában a Világgazdaság.  A lap úgy tudja, hogy a kormány elé kerülő előterjesztés szerint a 3,5 tonnánál könnyebb járművek (személyautók, motorok) számára a heti matrica 1500-ról 1800 forintra, a havi matrica 2600-ról 3100-ra, az éves matrica pedig 24 000-ről 30 000 forintra drágul. A 7,5 tonnánál nehezebb járművek heti matricájának ára az előterjesztés szerint 5000-ről 7500 forintra emelkedik.","[""autópálya-matrica"",""szaktárca"",""előterjesztés""]",0
1783,7518,https://www.origo.hu/gazdasag/hirek/hazaihirek/20040623egyre.html,gazdasag,www.origo.hu,[origo],,Egyre többet költünk mozira,"Öt százalékkal kevesebb látogató két százalékkal több pénzt költött el a hazai mozikban - derül ki a Napi Gazdaság szerdai számában ismertetett statisztikákból, amelyek szerint egyre népszerűbbek a magyar filmek.","Az év első négy hónapjában 3,8 milliárd forintért vásároltak mozijegyet Magyarországon, ami 2 százalékos éves növekedést jelent - mondta a lapnak a Filmforgalmazók Egyesületének titkára. A kulturális tárca adatai szerint ugyanakkor az év első harmadában 4,7 millió mozijegy kelt el, 5 százalékkal kevesebb, mint egy évvel korábban.  A statisztikák szerint egyre nézettebbek a magyar filmek: míg tavaly az év első négy hónapjában 247 ezren, addig idén 728 ezren néztek meg magyar filmeket. A mozik bevételéből 538 millió forintot jelentettek a hazai alkotások.","[""statisztika"",""mozi"",""látogató"",""Napi Gazdaság""]",0
507,8373,https://www.origo.hu/tudomany/20170611-meg-a-nobel-dijas-fizikusnak-is-feladta-a-lecket-a-spagetti.html,tudomany,www.origo.hu,Szomor Anikó,2017.06.11. 21:00,Ismeri-e a spagetti titkát? Egy kis konyhai fizika,"A fizika furcsa világa a konyhában is számtalanszor tetten érhető. Érdekes dolgot figyelhetünk meg főzés közben: ha egy spagettiszálat meghajlítunk, mindig legalább három darabra törik, kettőbe sohasem, ellentétben a fa- vagy műanyag pálcával.","A jelenségre Richard Feynman (1918-1988) a kiváló fizikus figyelt fel, mikor egy barátjával spagettit készítettek. Próbáltak magyarázatot találni a különös jelenségre, de hiába. Víz alatt is tördelték a szálakat, hátha másra jutnak  a levegőnél mintegy 820-szor sűrűbb közegben, de itt sem lett más a kísérlet végeredménye. Két óra múlva ott ültek egy széttört spagettihalom közepén, de a sok agyalás, kísérletezés sem fejtette meg a spagetti titkát. Feynman később aztán nem is foglalkozott a kérdéssel. A választ 1991-ben egy akkor érettségi előtt álló francia diák, Basile Audoy adta meg, aki látta a televízióban, amikor Pierre-Gilles de Gennes francia fizikus átvette a fizikai Nobel-díjat a folyadékkristályokkal kapcsolatos munkájáért. Amikor a legnagyobb tudományos elismeréssel kitüntetett tudósnak a Nobel-díj átvétele után feltették a kérdést, hogy a fizikában milyen további nagy problémákat kell még megoldani, ő – többek között - Feyman spagettiesetét jelölte meg.  Ez felvillanyozta Basile Audoy-t, aki elhatározta, hogy megpróbál végére járni a spagetti rejtélyének.    Audoy és kutatótársa, Sébastian Neukirch hatféle spagettivel kísérleteztek. Megfogták egy szál egyik végét, a másikat mozgatták, és nagy sebességű kamerával felvették. A felvételeken látható, hogy a szálon hullámzás fut végig. Amikor eltörjük a szálat, az egyik vége a kezünkben van, a másik szabadon. A szabad vég ki akar egyenesedni, és a görbület energiahullámokat küld végig a tésztaszálon  a kezünk felé, majd onnan visszaverődik, és találkozik a szembejövő hullámokkal. Ilyenkor  interferencia  keletkezik: ha ellentétes fázisú hullámok találkoznak, kioltják, ha azonos fázisúak, akkor erősítik egymást, utóbbi esetben a görbület megugrik, és a spagetti eltörik. A fragmenált darabok görbülete, a törést megelőző görbület 1,5-szeresére növekedhet, és ettől újabb törés keletkezik. Ha a kezdeti hajlítás egyenletes, az első töréspont a legtökéletlenebb helyen következik be. Amikor egy meghajlított pálca eléri a törési görbületet, eltörik az első pontban, és hullámok törnek ki, futnak végig rajta. A töréssel újabb görbülethullámok keletkeznek, és a folyamat addig tart, míg az energia annyira lecsökken, hogy a hullám már nem tud végighaladni a spagettiszálon. Számítógépes szimulációval is ugyanerre az eredményre jutottak. Az adatelemzések szerint a törés helye független a szál hosszától, és az elengedéstől eltelt idő négyzetgyökének hányadosa állandó. Többnyire csak 1-3 törés jön létre,  bár a modell szerint többnek kéne lennie,  aminek az oka, hogy ha nem tökéletesen fogjuk be a spagetti végét, akkor annak a hossza mentén nem állandó görbület keletkezik. A tudomány és a technika területén sok esetben lényeges a szétesés folyamatának ismerete.  Egy test szilárd darabokra esésekor különböző fizikai jelenségek működnek, melyeket főleg statisztikai szempontból tanulmányoztak, de egyre több munkában benne foglaltatnak a fizikai tényezők is, így például a felületi energia, a rugalmas görbítés, a nyomáshullám-szaporodás, a törési folyamat gócképződésének és növekedésének a szabályszerűsége. Ha egy kritikus szögnél jobban meghajlítunk egy vékony és törékeny pálcikát, bármi is az anyaga, eltörik, ez az úgynevezett törési görbület. Egy fapálcika vagy műanyag pálcika, kettétörik, de nem úgy, mint a spagetti.","[""Richard Feynman"",""Basile Audoy"",""energia"",""fizika"",""kísérlet"",""hullámenergia"",""spagetti"",""Egyperces tudomány"",""interferencia"",""törésgörbe"",""erőbehatás""]",2
366,3703,https://index.hu/tudomany/2009/07/31/folyekony_viz_lehet_az_enceladuson/,tudomany,index.hu,Hirek.csillagaszat.hu,2009.07.31. 16:59,Folyékony víz lehet az Enceladuson,"A NASA Cassini űrszondája még tavaly ammónia jelenlétét fedezte fel a Szaturnusz bolygó Enceladus nevű jeges holdján, ez a vegyület pedig késlelteti a víz fagyását.","A Cassini űrszonda mintákat gyűjtött a Szaturnusz Enceladus nevű jeges holdja déli féltekéjén megfigyelhető kiáramlásokból (gejzírek). Az elemzett anyagban a víz és a szén-dioxid dominált. 2008 október 9-én azonban további,  korábban nem azonosított összetevőket mutattak ki , például a benzolt. Az Enceladus belső felépítésének modellezése szempontjából pedig hatalmas jelentőséggel bír az ammónia egyértelmű azonosítása a kiáramló anyagban, a 40-es tömegszámú argon izotóp jelenlétének valószínűsítése, illetve a deutérium/hidrogén arány mérése a vízben. Ha az Enceladus jeges felszíne alatt valóban vízóceánok rejtőznek, akkor az ammónia szerepe felértékelődhet, mert ez a vegyület fagyállóként működik, hatására a víz egészen -97 celsius fokig (176 K) folyékony maradhat. Ez akkor válik különösen érdekessé, ha összevetjük a Enceladus  felszínén (főleg azon hosszú árokrendszer mentén, ahol a gejzírek is működnek) mért -93 celsius fok (180 K) körüli hőmérsékletekkel. A vizsgálatok során használt tömegspektrométer vezető kutatója, Hunter Waite szerint az ammónia felfedezése erős bizonyíték a felszín alatti folyékony állapotú víz létezése mellett. A kutatócsoport másik tagja, William McKinnon szerint ez az első eset, hogy egy óriásbolygó jeges holdján minden kétséget kizáróan ammóniát azonosítottak, és ez a vegyület valószínűleg jelen van a Szaturnusz egész holdrendszerében. Az új felfedezés még jobban felszíthatja a felszín alatti óceán létezéséről folyó vita lángját. Az elmúlt hónapban például a University of Leicester és a Max Planck Institute kutatói a Cassini Cosmic Dust Analyser műszerével nátrium-klorid (közönséges nevén konyhasó) jelenlétét detektálták a Szaturnusz E jelű gyűrűjében, ugyanakkor egy másik csoport által az egyik Keck teleszkóppal végzett színképelemzés nem mutatta ki nátrium jelenlétét az E gyűrűben. A Keck csoport ugyan nem zárja ki teljesen a felszín alatti óceán létének lehetőségét, de azt mondják, hogy ha létezik, akkor az anyag nem heves kitörésekben jut a felszínre, hanem inkább a felszíni árokrendszer alatti barlangokba gyűlik páraként. A Leicester/MPI csoport érvelése szerint azért nem lehet a nátriumot detektálni a Keck színképekben, mivel nagy része a nátrium-klorid molekulákban van kötött állapotban, a maradék pedig egyszerűen kevés a spektrális azonosításhoz.",,2
1681,6896,https://magyarnemzet.hu/gazdasag/korrigaltak-a-nyersolajarak-7869011/,gazdasag,magyarnemzet.hu,Somogyi Orsolya,2020. március 11. szerda 05:45,"Megállt a zuhanás, korrigáltak a nyersolajárak","Enyhült keddre a hétfői pánik a részvénypiacokon, amelyek zuhanórepülésbe váltottak a pénteken meghiúsult olajpiaci megállapodás miatt. Kedden napközben már hét-nyolc százalékos emelkedést mutattak a főbb olajfajták, a Brent és a WTI, azonban még így is a hordónkénti 40 dollár alatt vannak, vagyis a hétfői zuhanást nem heverte ki egyetlen nap alatt a piac.","Ahogyan arról beszámoltunk, 1991 januárja, az öbölháború kezdetének napja óta nem látott, 25 százalékos csökkenés következett be hétfőn az olajfajták határidős jegyzésáraiban a koronavírus-járvány okozta aggodalmak és a múlt hét végi események nyomán. A Kőolaj-exportáló Országok Szervezete, illetve a két legnagyobb olajállam, de nem tag, Oroszország és Szaúd-Arábia a napokban összerúgta a port, mert nem sikerült megegyezniük a termelés visszafogásának már­cius utáni üteméről. Ennek eredményeként az utóbbi időben stabilizálódott, de kényes kereslet-kínálati egyensúly felborulására lehet számítani, hiszen a járvány miatt zsugorodó piacot elöntheti az olaj. A túlkínálat pedig olyan alacsony árakat eredményezhet, ami hosszú távon sem az olajat kitermelő, sem az importőrországok számára nem ideális. A tőzsdék eladási pánikhangulatát enyhítendő, több nemzeti bank és kormány jelentett be összehangolt gazdaságösztönző lépéseket. Jót tett a kereskedői hangulatnak az is, hogy Hszi Csin-ping (Xi Jinping) kínai elnök meglátogatta Vuhant, a vírus kitörésének központját, miközben a járvány terjedése igencsak lassul Kínában. Az ázsiai óriásállam a világ második legnagyobb olajfelhasználója, és már hozzálátott ahhoz, hogy Hubej tartományban visszacsábítsa az embereket a munkahelyükre. A japán kormány eközben több mint négymilliárd dollárnyi (mintegy 1200 milliárd forint) összeget szán a második, hasonló célú csomagjára. Az Amerikai Egyesült Államok elnöke, Donald Trump kijelentette, hogy jelentős, a koronavírus gazdasági hatásait kivédő lépéseket kíván tenni a kormányzat. Felmerült az is, hogy az USA csökkentené kitermelését, legalábbis a palaolajszektorba irányított pénz mennyiségét már mérsékelte. Elemzők szerint azonban a járvány továbbra is sújtja a piacokat, vagyis a kereslet mérséklődésére még számítani kell. Hangoztatják azt is, hogy a 30 dollár körüli hordónkénti árral nem lehet profitot elérni a palaolajszektorban, amely legalább 50 dolláros szintet igényel. A befektetők kedélyeit az a remény is csillapította, amely szerint mégis megállapodhat az árstabilizáló termelés-visszafogásról az árháborút viselő orosz és szaúdi fél. Mindkettőnek szüksége van ugyanis a bevételre, hiába állítja utóbbi, hogy évekig biztosítaná a működését akár 40 dollár körüli árakkal is, a piac ezt nemigen hiszi el.","[""Brent"",""olajpiac"",""palaolaj"",""szaúd-arábia"",""WTI""]",0
529,8877,https://www.origo.hu/tudomany/20100826-borso-meretu-a-legkisebb-ovilagi-beka.html,tudomany,www.origo.hu,[origo],2010.08.26. 10:22,Borsónyi békát fedeztek fel Borneó szigetén,"Borsó nagyságú békát fedeztek fel kutatók a délkelet-ázsiai Borneó szigetén. Ez eddig a legkisebb békafaj, amely Ázsiában, Afrikában vagy Európában előfordul.","Az új faj kifejlett hímjeinek mérete 10,6 és 12,8 milliméter között van. A borsónyi kétéltű a szűkszájúbékafélék (Microhylidae) közé tartozik, és a  Microhyla nepenthicola  nevet azután a kancsóka növény ( Nepenthes ampullaria ) után kapta, amelyen él. A béka petéit a kancsóka falára helyezi, és az ebihalak a növény belsejében összegyűlő folyadékban fejlődnek.  Indraneil Das, a Malajzia Sarawak Egyetem biodiverzitással és környezetvédelemmel foglalkozó intézetének munkatársa elmondta, hogy múzeumi gyűjteményekben már korábban is látott példányokat a fajból, de azokat tévesen azonosították. ""A kutatók vélhetően azt gondolták, hogy más faj fiatal egyedeiről van szó, ám kiderült, hogy az újonnan felfedezett mikroméretű faj kifejlett példányai"" - tette hozzá Das. A kifejlett hímek alig nagyobbak egy borsónál A mini békákat a malajziai Sarawak állam Kubah Nemzeti Parkjában a Gunung Serapi hegy csúcsára vezető út szélén találták. A kutatók a békákra csikorgó hívóhangjuk nyomán bukkantak, amelyre napnyugta kezdetekor zendítettek. Hallgassa meg a hímek hangját! Ennek a növénynek a belsejében fejlődnek az ebihalak Az új faj leírását a  Zootaxa  című rendszertani folyóiratban közölték. A felfedezés egy átfogó keresés része volt, amelyet a  Conservation International  nevű szervezet és a Természetvédelmi Világszövetség (IUCN)  kétéltűekre specializált részlege  indított, hogy megkeressék a legritkábbnak tartott kétéltűeket. Korábban ennyire összehangolt keresésre még nem volt példa, a kutatás öt kontinensen összesen 17 országot érint. A keresett fajok jelentős részét több éve vagy évtizede, felfedezésük óta nem látták (többségüknek magyar neve sincsen), de elképzelhető, hogy elzárt élőhelyfoltokban még előfordulnak. A kutatók annak reményében indították a keresést, hogy talán így rájöhetnek, hogyan maradhatnak fenn bizonyos helyeken egyes fajok kis populációi, amikor máshonnan teljesen eltűntek. A kétéltűek általános jellemzője, hogy különösen érzékenyek a környezet változásaira, ráadásul egy chytridiomycosis nevű gombás fertőzés is veszélyezteti őket, mely már több lokális populáció, sőt egyes fajok eltűnését is okozta.","[""Borneó"",""kétéltűek"",""békák"",""új fajok"",""Conservation International""]",2
978,2392,https://www.origo.hu/gazdasag/20200424-megugrott-a-haziallat-eledel-eladasa-a-svajci-nestlenek.html,gazdasag,www.origo.hu,Origo,2020.04.24. 15:00,Jó számokat jelentett a Nestlé,"A Nestlé első negyedéves értékesítése meghaladta a becsléseket, mivel a vásárlók rengeteg állateledelt és kávét vásároltak fel a koronavírus-járvány idején – összegzi a  CNBC .","A svájci multinacionális vállalat csoportszintű értékesítése 4,3 százalékkal növekedett az első negyedévben, mivel  a fogyasztók szokásosnál több Purina állateledelt és Nescafé kávét rendeltek,  hogy felkészüljenek a koronavírus-járvány miatti otthonlétre. Márciusban az Egyesült Államokban a világjárvány miatt megnőtt a kereslet az állateledelek és a fagyasztott élelmiszerek iránt.  Európában, a Közel-Keleten és Észak-Afrikában pedig a Maggi tészták, illetve a növényi alapú élelmiszerek fogytak. Mindlét értékesítési régióban az eladások hét százalékkal emelkedtek. Ezzel szemben az ázsiai eladások 4,6 százalékkal csökkentek. A Nestlé továbbá elindított egy  500 millió svájci frank értékű támogatást  a járvány okozta károk enyhítésére a kávézók és éttermek körében, meghosszabbítva a fizetési határidőket és feltételeket, valamint fekfüggesztették a kávéfőzők bérleti díjait is. A vállalat továbbra tartja az idei évre kiadott növekedési becslését is. Az elemzők átlagosan három százalékos növekedést vártak a Nestlé első negyedéves értékesítésében. A március végéig tartó három hónap teljes eladása 6,2 százalékkal 20,8 milliárd svájci frankra esett vissza, elsősorban a Skin Health és az Egyesült Államokban található jégkrém üzletágának eladása miatt. Az 1866-ban alapított vállalat úgy döntött, hogy felülvizsgálja a kínai Yinlu mogyorótejjel és konzervrizsből készült zabkása üzletágának működését is, amely tavaly 700 millió svájci frankos veszteséget termelt.","[""Svájc"",""koronavírus"",""Nestlé""]",0
1650,6642,https://magyarnemzet.hu/gazdasag/nagy-istvan-2020-tol-25-szazalekkal-tobb-tamogatast-kapnak-a-meheszek-7523939/,gazdasag,magyarnemzet.hu,,2019. november 24. vasárnap 16:30,Nagy István: 2020-tól 25 százalékkal több támogatást kapnak a méhészek,A nemzeti méhészeti program részeként 2020-tól 25 százalékkal több támogatást kapnak a méhészek – mondta Nagy István agrárminiszter vasárnap Gödöllőn.,"A tárcavezető a magyar méhészek XI. világtalálkozóján azt mondta: a magyar méhészet kicsi, de stratégiai fontosságú ágazat, amely nélkül nagy ágazatok kerülnének bajba. Hangsúlyozta: a méhek által végzett beporzás nélkül a biológiai sokszínűség kerülne veszélybe. Erre tekintettel a kormány ebben az évben bevezette a beporzási támogatást, amelynek összege méhcsaládonként 500 forint volt. Jövőre ezt a támogatást 1000 forintra emelik – tette hozzá Nagy István. A 25 százalékos emelés azt jelenti – mondta -, hogy a méhészek számára elérhető forrás 998,5 millió forintra bővül. Nagy István beszélt arról, hogy az Európai Unión kívüli országokból, főként Kínából érkező méz gyakran gyengébb minőségű. A magasabb technológiai színvonalon és magasabb élelmiszer-biztonsági feltételek mellett termelő tagállami méhészek nehezen állják az árversenyt, aminek hosszabb távon az lehet a következménye, hogy piaci alapon egyre kevésbé lesz fenntartható a méhészeti tevékenység. Az agrárminiszter kiemelte: a méhészet gazdaságosságának csökkenése miatt egyre kevésbé választják a fiatalok a méhészkedést. Ezzel nem az a legnagyobb probléma, hogy 30 000 tonna méz helyett csak 15 000 tonna termelődik, hanem a méhcsaládok csökkenésével elmaradhat a beporzás, aminek már nemzetgazdasági következménye lehet.","[""beporzás"",""méhészet"",""Nagy István"",""támogatás""]",0
1359,4884,https://magyarnemzet.hu/gazdasag/megkotottek-az-elso-babavaro-hitelszerzodeseket-7081712/,gazdasag,magyarnemzet.hu,,2019. július 2. kedd 22:16,Megkötötték az első babaváró hitelszerződéseket,"A lakossági piac két meghatározó bankja, az OTP és Erste már megkötötte az első babaváró hitelszerződéseket.","Az OTP az MTI-vel közölte: a bank már több ügyfelének is folyósította a szabadon felhasználható babaváró támogatást. Az első igénylések Veszprém és Zala megyéből érkeztek. Az igénylők 30 év körüliek, és mindkét esetben a maximálisan igényelhető, 10 millió forintot folyósította a hitelintézet. A bank közölte azt is, hogy a honlapján található kalkulátor segítségével az érdeklődők kiszámolhatják a havonta fizetendő törlesztő részletet, de egy kérdőív segítségével a jogosultságukat is ellenőrizhetik. Az OTP Bank felhívja az érdeklődők figyelmét, hogy már az igényléskor hozzák magukkal a babaváró támogatáshoz szükséges társadalombiztosítási jogviszonyról szóló hatósági bizonyítványt, amelyet az illetékes megyeszékhelyen működő egészségbiztosítási pénztári feladatkörben eljáró járási hivatalok adnak ki. Ha a hatósági bizonyítvány nem áll rendelkezésre, akkor a termékről csak tájékoztatást tudnak nyújtani a fiókokban. Az MTI kérdésére az Erste Bankban elmondták: az indulás napján – július 1-jén – megkötötte az első babaváró hitelszerződéseket a hitelintézet. Az Ersténél a legelső hitelt egy debreceni házaspár vette fel, ők 10 millió forintot igényeltek 20 éves futamidő mellett. A gyermekvállalást tervező házaspárok a pénzintézet valamennyi fiókjában felvilágosítást kaphatnak a kamattámogatott kölcsönről, amelyet az Erste Bank akár 60 ezer forint extra kedvezménnyel is kiegészíthet. A pénzintézetnél megközelítőleg 16 milliárd forint babaváró hitel felvételére számítanak ebben az évben. Jó hír az érdeklődőknek, hogy az Ersténél elvégzik az előzetes hitelképesség vizsgálatot az OEP igazolás beszerzése előtt is – közölte a hitelintézet.","[""babaváró támogatás"",""első igénylések"",""megkötések"",""szerződések""]",0
1114,3355,https://www.origo.hu/gazdasag/hirek/hazaihirek/20050829azmvm.html,gazdasag,www.origo.hu,MTI,2005.08.29. 7:52,Az MVM stratégiai tulajdonossá válhat a Vértesi Erőműben,"A Magyar Villamos Művek Rt. stratégiai tulajdont szerezhet a Vértesi Erőműben, ugyanis az ÁPV Rt. megvételre ajánlja fel az állami kézben lévő részvényeket.","Az MVM Rt. pénteki rendkívüli közgyűlése hozzájárult az ÁPV Rt. előterjesztéséhez, miszerint a Kincstári Vagyoni Igazgatóság és az ÁPV Rt. megvételre felajánlja az MVM-nek a tulajdonában lévő Vértesi Erőmű részvényeket. Az ÁPV Rt. 29,26 százaléknyi tulajdont birtokol az erőműben, azonban az értékesítés előtt a jogszabályi rendelkezések szerint meghatározott mértékű dolgozói tulajdonszerzésre kell lehetőséget adni. A KVI tulajdonában 11,33 százaléknyi részvény van.  A vevőjelölt MVM jelenleg 42,91 százaléknyi részesedéssel bír a 18,179 milliárd forint jegyzett tőkéjű Vértesi Erőműben.  A fennmaradó mintegy 16 százalékos részesedés önkormányzati, kisbefektetői és egyéb tulajdon. Mint azt az MVM kommunikációs osztálya közölte, a részvények megvásárlása összhangban van az MVM Rt. stratégiai céljaival.","[""részvény"",""állami kéz"",""megvétel"",""ÁPV Rt."",""Vértesi Erőmű"",""Magyar Villamos Művek Rt."",""MVM Rt.""]",0
203,7970,https://magyarnemzet.hu/sport/kramnyik-es-dvorkovics-is-budapesten-az-5-vilagsakkfesztivalon-7395200/,sport,magyarnemzet.hu,,2019. október 12. szombat 21:21,"Kramnyik és Dvorkovics is Budapesten, az 5. Világsakkfesztiválon","Számos érdeklődő részvételével kezdődött meg szombaton Budapesten a Polgár Judit ötlete nyomán megszületett Világsakkfesztivál, amelynek immár ötödik alkalommal ad otthont a magyar főváros, és amelynek mottója: „A sakk összeköt minket”.","Az elmúlt évhez hasonlóan idén is a Nemzeti Galéria a színhely, ahol ezúttal a tudomány kerül a fókuszba. Ennek az az oka, hogy a világ egyik legnagyobb pénzügyi befektető cége, a Morgan Stanley lett a főtámogató. Az esemény kapcsán Magyarországra érkezett a Nemzetközi Sakk Szövetség (FIDE) orosz elnöke, Arkagyij Dvorkovics és Vlagyimir Kramnyik korábbi világbajnok orosz nagymester is. Polgár Judit, aki 25 éven keresztül vezette a női világranglistát, a megnyitón újságíróknak elmondta: „a sakk ezer arcát bemutató” kezdeményezésükhöz szerte a világban mintegy harminc országból csatlakoznak oktatással, versennyel, bemutatóval – ahogy fogalmazott – mindennel, ami „sakkos”. Budapesten az 1500 éves játék gazdagságát és sokrétűségét kívánják bemutatni – mondta, arra is felhívva a figyelmet, hogy az 5. Világsakkfesztiválon konferenciát is rendeznek. A Chess Connects elnevezésű tanácskozás célja, hogy megmutassa, miként járul hozzá a sakk a tudományokhoz, milyen lehetőségeket kínál az oktatásban és hogyan fejlődik mint sportág. Budapest 2019-ben Európa Sportfővárosa, ennek apropóján a Jövő Európa-bajnokai elnevezésű versenyen bemutatkoznak a fiatal korosztály legjobbjai.","[""5. Világsakkfesztivál"",""Budapest"",""Dvorkovics"",""Kramnyik"",""Nemzeti Galéria""]",1
174,7048,https://magyarnemzet.hu/sport/valogatott-noi-kosarasok-sora-cserel-klubot-a-kovetkezo-idenyre-8142563/,sport,magyarnemzet.hu,Pajor-Gyulai László,2020. május 21. csütörtök 08:36,Válogatott női kosarasok sora cserél klubot a következő idényre,"Nagy átrendeződés zajlik a háttérben a női kosárlabda csapatok között. A játékosmozgásban az a legérdekesebb, hogy zömmel válogatott kosarasok jönnek-mennek, és elsősorban az élmezőnybe tartozó klubok keretei alakulnak át jelentősebben, amiben jól kirajzolódnak a jövőt illető tervek is.","A magyar női kosárlabda nemzetközi kirakatcsapata a Sopron Basket. A magyar bajnoki címvédő itthon egyeduralkodónak számít, a járvány kezdete előtt megnyerte a Magyar Kupát, a bajnokságban fölényesen vezetett, tavaly és tavalyelőtt pedig az Euroliga négyes döntőjébe is bejutott, sőt, mindkétszer meg is rendezhette azt. Az idén is ott állt a rájátszás kapujában, ám már a koronavírus miatt nem állt ki az olasz Schio ellen, a FIBA emiatt elvette tőle a kiállásért járó egy pontot, ami kellett volna a nyolc közé kerüléshez, majd később törölte az egész sorozatot. A múlt héten már  írtunk arról , hogy jelentősen átalakul a soproniak kerete, korábban pedig a Magyar Nemzet  beszámolt  a klubot ért komoly anyagi veszteségekről is. A változás leglényegesebb jellemzője, hogy a bajnok nagyon erős csapattal vág neki a következő feladatoknak, ám rövid a kispadja, azaz nagy a minőségi különbség az első hat-hét játékos és a kiegészítő emberek között. – Az ellenfelek ismerete nélkül még nagyon nehéz kalibrálni a Sopron keretét, nagyon nehéz meghatározni, hogy ez a csapat a következő idényben mire lesz képes Magyarországon, és mire lesz képes a nemzetközi kupasorozatban – mondta Török Zoltán ügyvezető a Kossuth Rádió Sportvilág című műsorában. – Ha egyáltalán lesz ősztől Euroliga, mert jelenleg ez is egy óriási kérdés még. Az bizonyos, hogy olyan keretet sikerült kialakítanunk, amely alkalmas lehet arra, hogy a Sopron hagyományainak megfelelően versenyezzen. Azaz a bajnoki aranyért, a kupaaranyért, az Euroliga csoportjában egy továbbjutást jelentő, rájátszást érő helyezésért, de azért az ellenfeleket ismerni kell. És bizony egy jó adag szerencsére is szükségünk lesz, mert olyan döntést hoztunk, hogy a keretünknek a mélységét csökkentettük, kevesebb rutinos, nemzetközi szinten „beüzemelt” játékos áll rendelkezésünkre, mint az előző években. Nos, az ellenfelek is rendkívül aktívak mostanában, szinte mindenütt jelentős változások történnek. A Sopronból távozott két játékos, Dubei Debóra és Weninger Virág Győrbe tart, döntésük oka elsősorban az, hogy itt vélhetően több időt tölthetnek a pályán, mint a bajnokcsapatnál. A győriek új vezetőedzője a magyar kosárlabda egyik nagy ikonja, Iványi Dalma lett, aki most debütálhat a felnőtt élvonalban. A klub évről évre nagy tervekkel vág neki az idénynek, aztán a vártnál gyengébben szerepel, a két válogatott kosaras érkezésével jó esély lehet az előrelépésre még akkor is, ha a rutinos, alighanem a legjobban megfizetett női kosárlabdázó, Raksányi Krisztina a hírek szerint külföldön szeretné folytatni a karrierjét. A csonkán maradt bajnokságban a második helyen állt a befejezéskor a tavalyi ezüstérmes Diósgyőr, ahol talán a legtöbb a változás. A jelek szerint a DVTK nem szeretne drága csapatot, és mintha a következő évek együttesét építené. Cziczás László vezetőedzővel nem jött össze a hosszabbítás, utódja a Vasastól érkező, 29 éves Földi Attila lett. A klub nem állapodott meg Szűcs Rékával és két válogatott játékosával, Zele Dorinával, valamint Katona Szidóniával, helyükre olyan tehetséges fiatalokat szerződtetett, mint az Egyesült Államokból négy évnyi egyetemi tanulmányok után visszatért 22 esztendős Aho Nina, a 20 éves Kányási Veronika és a nála egy évvel fiatalabb Tóth Franka. Az említett két ex-diósgyőri közül úgy tudjuk, Katona Szidónia a TFSE-MTK játékosa lesz, Zele Dorina pedig Szekszárdra költözik. A Tolna megyei klub szemlátomást nagyon megerősítené a magyar magját, de ezt az egyesület honlapján Szabó Gergő ügyvezető kereken ki is jelentette, amikor egy másik válogatott kosaras, Szabó Fanni szerződtetését másfél hete bejelentette. Emellett a Szekszárd hosszabbított a szerb-magyar állampolgár Krnjić Saraval, és a 20 éves Gereben Líviával, akinél egy esztendeje diagnosztizáltak leukémiát, és a betegséggel vívott hatalmas harc végén a jelek szerint győzelemre áll, azaz minden esélye megvan rá, hogy visszatérhet a pályára. A csapat az utóbbi években stabil tagja lett a magyar élvonalnak, 2018-ban megnyerte a Magyar Kupát, ám az álmok a bajnoki címről szólnak, és ehhez van szükség az erős magyar magra. Azt ma még nem tudni, milyen légiósokra futja majd a magyar kluboknak, az azonban biztos, hogy az élmezőny kiegyensúlyozottabb lehet, mint eddig volt. Figyelemre méltó, hogy a válogatott keretben szereplő játékosok váltanak klubot, és többségükben azért, hogy az új helyen többet játszhassanak, több pályán szerzett tapasztalattal felvértezve érkezhessenek a soron következő Európa-bajnoki selejtezőkre, illetve jó esetben a jövő júniusi Európa-bajnokságra. Igaz ez Kiss Virágra, aki ugyancsak ebből az okból megy vissza Szekszárdról a PEAC-Pécshez. A következő idényben tehát több magyar főszereplője lesz a bajnokságnak, és ez nagy hasznára lehet a válogatottnak.","[""FIBA"",""női kosárlabda"",""Sopron Basket""]",1
1857,7885,https://aktiv.origo.hu/gazdasag/hirek/vilaggazdasag/20030819rekord.html,gazdasag,aktiv.origo.hu,MTI,,Rekord állásvesztés Németországban,"A recessziós első félév második felében a német gazdaságban több állás szűnt meg, mint az 1990-es országegyesítés óta bármikor ebben a negyedben. Németországban az idei második negyedévben 646 ezerrel 38,078 millióra csökkent a foglalkoztatottak száma az előző év azonos időszakához képest.","A szövetségi statisztikai hivatal keddi közlése szerint az egy dolgozóra jutó munkaórák száma 344-re csökkent az első negyedévi 369-ről és az egy évvel korábbi 346-ról. A feldolgozóiparban 267 ezer állás szűnt meg a második negyedévben, ez 3,2 százalékos csökkenés az egy évvel korábbihoz képest. Az építőiparban a foglalkoztatottak száma 6,1 százalékkal, 149 ezerrel csökkent.","[""Németország"",""recesszió"",""német gazdaság"",""állás""]",0
120,4907,https://index.hu/sport/2018/10/23/mexiko_ottusa_aranycsapat_torok_ferenc/,sport,index.hu,Ághassi Attila,2018.10.23. 11:10,"Borzasztóan fáj, ha győztes olimpia után dobnak el",Magyar ötletre térnek vissza az olimpikonok legszebb sikereik helyszínére ötven év után. Most éppen Mexikóvárosban tesznek érzelmekkel teli emlékező túrát. Az öttusacsapat filmre kívánkozó diadala. Ötödik rész.,"1968-ban és 1988-ban Magyarország nyerte az öttusázók olimpiai csapatversenyét. Előbbiből versenyzőként, utóbbiból már szövetségi kapitányként vette ki a részét dr. Török Ferenc. Töröknek 1964-ből van egyéni aranya, novemberben bekerül a sportág halhatatlanjai közé. Már sportolói pályafutása alatt ott volt a neve előtt a doktor az ügyvédi hivatására utalva. A két arany között úgy véli, nemcsak ő az összekötő kapocs, hanem a koncepció, amit végrehajtottak. Központosított felkészülés volt mindkétszer, tudatos tervezés, ha nem így lett volna, az áhított aranyérem nem biztos, hogy megszületik. Nem véletlen szerinte, hogy a két arany között rendre elmaradt az első hely, noha akkor is nagyszerű képességű versenyzőink voltak. Lehet ragozni, formálni a mondatokat, az aranyakat nem kell megmagyarázni. Az aranyakat az örökkévalóságnak nyerjük, eközben az óhatatlanul fellépő sérelmeken, mondjuk az én határozott követeléseimen könnyen túl lehet és kell lépni. Ez a világ rendje” - mondta a mexikói emlékező túrán olyan eréllyel és szenvedéllyel, mintha tegnapelőtt lett volna a verseny. Töröknek van még egy szenvedélye, a futball. Meggyőződése, hogy edzetlenek a mai futballisták, ezért segíteni szeretne rajtuk, csak többnyire falakba ütközik. De ne szaladjunk ennyire előre. Csillaghegyen született, 1935. augusztus harmadikán. 1952-ben került a Honvédba, az első olimpiai aranycsapat akkor született: Benedek Gábor, Szondy István, Kovácsi Aladár volt az öttusacsapat összeállítása. Akkor a svédek voltak a nagy ellenfelek, utána jöttek a szovjetek. Törökön látszott, hogy kimagasló tehetség, már az 1960-as csapatban helyet követelt volna, de 25 évesen egy görbe éjszaka miatt megbüntették. A csepeli Németh Ferenc ekkor nyerte meg az egyénit, Balczó akkor leszorult a dobogóról, csapatban azonban aranyérmesek lettek. 1961-ben már világbajnok csapatban, 1962-ben bronzérmes, épp Mexikóvárosban, tőle kérdezték meg a Nemzetközi Olimpiai Bizottság tagjai, lehet-e ilyen magaslaton alkotóan versenyezni. 1964-ben olimpiai bajnok, csapatban vélhetően csak azért nem, mert Balczó és Móna egy csempészési ügy miatt eltiltását töltötte éppen,  a politika eldobta azt az aranyat.  Fontosabb volt ugyanis a két sztár megregulázása, mint a szovjetek legyőzése. (Az összeesküvések kedvelői szerint épp azért kellett itthon maradniuk, nehogy veszélyt jelentsenek az elvtársakra.) Amikor Török beesett a célba, nem lehetett tudni, hogy ő vagy a másik legenda, az orosz Igor Novikov a győztes. Éppen oxigént kapott a 4000 méteres terepfutás után, amikor szóltak neki a társak, ünnepelhet, megnyerte. Amikor levette a maszkot a fejéről, csak annyit mondott. - ez lett később, 2011-ben megjelenő könyvének is a címe, ami jól érzékelteti hitvallását, maximalizmusát. Balczó és Móna visszatérése után csapatban verhetetlenek, a ciklus valamennyi aranyát megnyerték (1965, 1966, 1967). Az olimpiai felkészülésük azonban nem a legsimább, egy levélügy borzolja a nagy hármas kapcsolatát, össze is kaptak. A félreértés abból adódott, hogy a nemzetközi szövetség fontos levelével Balczó érdemben nem foglalkozott, jóhiszeműségét azonban megkérdőjelezte a két harcostárs. „Lovaglásban a legjobbak közé tartoztam, erre olyan lovat húztam, amivel már a pálya teljesítése is komoly kihívás volt. Címvédő voltam, rögtön az első tusánál elszálltam, 1100 pont volt a maximum, nekem 920 jött össze. A többieknek sem ment túl jól. Nemcsak a szovjetek, a svédek, az amerikaiak is megelőztek. Megbeszéltük, nem számít, mi történt az olimpia előtt, most nyernünk kell, mert az alkalom nem tér vissza. Nem volt könnyű beszélgetés, de megkerülhetetlen volt. A svédek ugyan átvették a vezetést negyedik tusa, az úszás után, de mindenki tudta – ők is -, ez rólunk és a szovjetekről fog szólni. A második tusában, a vívásban nyertük meg ezt az olimpiát, abban a csarnokban, ami itt van mögöttem. Itt volt a fordulópont. A vívásban a legjobb voltam.” Törökék ugyanis jobban vívtak, mint a nagy rivális szovjetek, de ez még nem volt elég. A mieink utolsó meccse a bolgárok ellen jött, a szovjetek akkor már pihentek. De nem annyira, hogy ne kínáljanak egy kevés dollárt a bolgároknak, minden győztes asszó után. Akkor az volt az összecsapás menete, hogy mindenki vív mindenki ellen, így kilenc csörte van összesen. „Megkíméltük a pénztárcájukat. 9-0-ra megvertük a bolgárokat. Majdnem 300 pontot kaptunk. És akkor megfordult minden. 377 ponttal a szovjetek elé kerültünk. A futás előtt is a szovjetek előtt voltunk, és nem is engedtük ki a vezetést a kezünkből. A végén pedig egymásba ölelkezve, együtt sírtunk.” A korabeli újságok megörökítették azt is, hogy Török a feleségét is sírva hívta fel az olimpia helyszínéről, Viola pedig azt mondta neki, hogy a második gyereknek is szerzett egy aranyat a tokiói után. Amikor ezt a régi cikket említettem neki, könny szökött a szemébe. Az egyéni első hely Balczónak nem jött össze, a svéd Björn Ferm három másodperccel, 11 ponttal megelőzte. 4964 ponttal a 4953 előtt. Talán a valaha volt legkisebb különbség, ami a régi öttusában összejöhetett. Balczó sportszerűen, az elsők között gratulált riválisának, és már akkor szóba került München, hogy ott kell megszereznie a gyűjteményéből hiányzó aranyat. (Fermet egyébként a vívásra Rerrich Béla készítette fel.) Utána megjelent a korabeli sajtóban, hogy egy verőhibán múlt ez az arany, amikor a rúd nem esett le a helyéről, a jegyzőkönyvben mégis azt rögzítették. Most Töröknek azt vetettem fel, miért nem adta le az asszóját és az azzal járó 30 pontot, amikor egymás ellen vívtak, hiszen akkor is meg lehetett volna Balczó első helye, és akkor is két aranynak örülhettek volna. „Nem kérte Bandi. Jobb vívó voltam, én nyertem. Igen, sokszor megesett, hogy annak adtuk át a pontot, aki a legjobban áll az egyéniben, de a már említett nagy beszélgetésünknek ez is része volt. Nyerjen a jobb vívásban, lépjünk túl a csapatbajnokik gyakorlatán. Sokféle megoldása lehetett volna ennek az aranynak, Belőlem a verseny mindig többet hozott ki, nála előfordult, hogy 30 százalékkal is kevesebbet” - magyarázta. A nagy trió utoljára Mexikóvárosban versenyzett, egy év múlva, a budapesti világbajnokságon már csak Balczó maradt. Sem Móna, sem Török nem kapta meg a szép búcsút, hogy hazai, tomboló publikum előtt versenyezhessen. A fiatalok erősek voltak, és nekik adták meg az esélyt. „Borzasztóan tud fájni, hogy egy ilyen siker után életünk nagy álma nem teljesülhetett. Amiben az volt a legszörnyűbb, hogy meg sem kaptam az esélyt arra, hogy kivívjam a helyemet a csapatban. Megfellebbezhetetlen volt az ítélet, nekem már nincs helyem a csapatban. Éreztem én is, hogy olykor megkoptam, de nem mérhettem össze magam a fiatalokkal, ez fájt. Jó, tudom, engem balhésnak tartottak, mert mindig következetesen szóvá tettem, ha nem tetszett valami, ha sérelem ért. Akkor egy spliti utazásnál emeltem fel a szavam, mert nem kaptunk hálókocsit. Ez lett a vesztem, akkor kitöröltek.” Törököt akkor hajszál híján elveszítette a sportág, mert Németországból kapott egy edzői ajánlatot, aminek hajlott az elfogadására. Az engedélyt azonban nem kapta meg gyorsan, mire, hónapokkal később megadták, akkor pedig már nem akart annyira menni, mert az ügyvédi praxisa kezdett beindulni. Itthon maradt, 1976-ban pedig odaadták neki a válogatott vezetését. Nagyon örült, hogy Fábián-Martinek-Mizsér trió Budapesten nyerhetett 1989-ben egy felejthetetlen hangulatú világbajnokságon, épp azért, mert neki ez nem adatott meg. „Makacsul hittem a központosításban kapitányként is, nemcsak versenyzőként. Ha a terveim szerint készülnek, akkor eredményesek lesznek, egészen biztos voltam benne. A klubokkal persze nem volt mindig könnyű megértetni, hogy az érdekükben állok felettük, de többnyire elfogadták. Az egész sportnak az alapja a fájdalomküszöb kitolása. Most is így van. Az átlagembereknél is így van, csak az élsportban az adagok mások. Egy versenyző nem szeret szenvedni, egy edzőnek viszont tudnia kell, minél jobban terhel valakit, annál jobb lesz. Pszichológust alkalmaztam már én is, mert amikor a nagy terhelés van, akkor fokozottan érzi magát elveszve, sérülékenynek magát egy versenyző, és jót tesz, ha beszél valakivel.” Úgy véli, 1992 előtt hibázott, a csapat ezért nem szerepelt jobban, mert nem vette észre, hogy Fábián Lászlónak nagyobb lelki támogatást kellett volna adnia, míg Martinek János beteg lett, úgy versenyzett. Mizsér Attila egyéni ezüstjével ő is elbúcsúzott, a csapatarany nem jött össze. Utána pedig a csapatverseny le is került az olimpiai műsorból. Ekkor nem mellékesen országgyűlési képviselő is volt, a sportról elég sokat beszélt Orbán Viktorral, hiszen az akkori SZDSZ és Fidesz nem állt távol egymástól. Az 1996-os olimpiára kijutó korosztály (Dárdai, Lisztes, Zavadszky, Dombi) fizikai felkészítését ő végezte el. Az a csapat gyakorta fordította meg a meccseket, elég csak azt említeni, hogy Svájcban 2-0-ra a hazai csapat vezetett, de a mieink jöttek el a három ponttal, mert három gólt rúgtak az utolsó negyedórában. A csapat vezetője, Dunai Antal fogékony volt az újításokra. A kispesti akadémia tulajdonosa, George Hemingway megadta neki a lehetőséget, hogy felmérje a játékosokat, és riasztó állapotokat tapasztalt. „Magától nem gyógyul meg a futballbeteg. Ha hagyjuk a fekélyt, meg fognak szaporodni a Málta elleni kínos vereségek az utánpótlásban, ahonnan majd a felnőtt válogatottat kell feltölteni. A MOB mellém állt, meglátjuk, mire jutunk” - összegzett. Úgy látja, öttusában sem sokkal jobb a helyzet, a legutóbbi vb-n nem volt a tízben magyar, miközben soha ennyi támogatást nem kapott az államtól. A sportág jelenlegi nehézségét össze sem lehet vetni azzal, amilyen az övék volt a tereplovaglással, terepfutással. 
                           A visszaemlékezés első részében szó volt  az olimpia előtti sortűzről , és a magyar szálról, hogy egyáltalán megkaphatták. A tőrcsapat tagja,  Dömölky Lídia kudarcként élte meg  a második helyet, a szintén ezüstérmes Kiss Antal pedig  hét kilót fogyott a versenye alatt.  A negyedik részben azt néztük meg, mi lett a futballistákkal,  hogyan hatott Varga Zoltán disszidálása ? 
                         
                           Nyitókép: Mexikóváros 1968. október 17. Balczó András (b) dr. Török Ferenc (k) és dr. Móna István az olimpiai bajnok magyar öttusacsapat tagjai a győzelem után az 1968. évi mexikói olimpiai játékokon. (MTI/PI/OL)",,1
283,531,https://aktiv.origo.hu/tudomany/20080520-a-tornadokat-hozo-zivatartomb-magyarorszag-felett-az-urbol.html,tudomany,aktiv.origo.hu,Timár Gábor,2008.05.20. 21:28,A tornádókat hozó zivatartömb Magyarország felett az űrből,"Május 20-án, kedden délután a hidegfront előtt labilissá váló levegőben óriási zivatartömb, egy szupercella haladt át az Alföld nagy részén. Útját jégesők, sőt tornádók kísérték. A gigantikus képződmény jól látható a NOAA-15 műhold kilométeres felbontású képén.","A NOAA-holdak délután is szolgáltatnak adatot térségünkről, így a zömmel ebben a napszakban kialakuló zivatarokat leginkább ezek képen figyelhetjük meg. Felvételünk hamis színei közül a sötétzöld a felhőmentes felszínt, a sárga az alacsonyszintű felhőzetet és a talajmenti ködöt jelzi. A zivatarcellák kékesfehér színben jelennek meg, a valódi csapadékzóna méreténél nagyobb üllők határaiig. Ahol a cella közepének fehérségét mintázat töri meg, ott a zivatarfelhők az üllőt is áttörve terjeszkednek a sztratoszféra felé: képünkön épp ez látható Békés megye északi részén. Amint arról  az [origo] Időjárás rovata  is beszámolt, a cella haladását több helyütt kísérte felhőszakadás, jégeső, sőt tornádó is. Az  Időkép amatőr meteorológiai oldalra  beküldött képeken golflabdányi jeget, ijesztő felhőképeket és tornádókat bemutató fotókat is találhatunk. Tornádó a Bács-Kiskun megyei Gátér térségében 2008. május 20-án. A fotót Veress ""Skyshooter"" Viktor készítette,  szupercella.hu  viharvadásza Az említett szupercellán kívül a műholdképen több kisebb zivatartömb is látható; Erdélyben, Bácskában és a Bánátban is láthatunk ilyeneket. A NOAA-15 műhold felvételét május 20-án, helyi idő szerint röviddel 17 óra előtt rögzítettük az ELTE műholdvevő állomásán.","[""Magyarország"",""Alföld"",""műhold"",""űr"",""Bács-Kiskun megye""]",2
1633,6541,https://www.origo.hu/gazdasag/hirek/20111230-megszavazta-a-parlament-az-uj-jegybanktorvenyt-es-az-mnbpszaf-osszevonasanak.html,gazdasag,www.origo.hu,[origo],2011.12.30. 12:42,Összevonható az MNB és a PSZÁF,"A parlament megszavazta az új jegybanktörvényt, illetve az MNB és a PSZÁF összevonását lehetővé tevő javaslatot is, annak ellenére, hogy ezek visszavonását kérte Orbán Viktortól az Európai Bizottság elnöke, José Manuel Barroso.","Megszavazta a parlament, hogy a jövőben összevonhatják a Magyar Nemzeti Bankot (MNB) és a Pénzügyi Szervezetek Állami Felügyeletét (PSZÁF) úgy, hogy az újonnan létrejövő szuperhatóságnak egy új elnöke lenne, miközben a két jelenlegi elnök alelnökké válna. Az összevonási lehetőséget az új alkotmány átmeneti rendelkezéseihez  csapta hozzá  a kormánytöbbség. A parlament - a Fidesz és a Jobbik támogatásával -  elfogadta az új jegybanktörvényt is, ami lehetővé teszi, hogy egy új alelnököt nevezzenek ki Simor András jegybankelnök alá.  Rogán Antal, a parlament gazdasági bizottságának vezetője a zárószavazás előtt azt mondta, hogy aki igennel szavaz az új jegybanktörvényre, az az MNB függetlenségét erősíti. A fideszes képviselő arra is felhívta a figyelmet, hogy az MNB-PSZÁF összevonással a kormány csak akkor kíván élni, ha lejárt Simor András jegybankelnök mandátuma.  Az összevonás lehetőségének és a jegybanktörvénynek azért van nagy jelentősége, mert Rogánnal szemben több uniós vezető és intézmény is úgy látja, hogy azokkal sérül az MNB függetlensége.  Nemzetközi tiltakozások  José Manuel Barroso, az Európai Bizottság elnöke Orbán Viktor miniszterelnöknek írt és az [origo] birtokába jutott  levelében  kérte a javaslatok visszavonását.  A két javaslat az Európai Központi Banknak sem tetszett, amire az intézmény  közleményben hívta fel a figyelmet . Rogán Antal több ponton módosította ugyan az eredeti törvényjavaslatot, de  nem mindenben vette figyelembe  az EKB kéréseit.   Az EKB azt is kifogásolta, hogy az összevonást lehetővé tevő jogszabálytervezetet nem nyújtották be az EKB-nak konzultáció céljából. Az EU szabályai szerint minden, az MNB függetlenségét érintő törvényt előzetesen egyezetni kell az EKB-val.  A jegybanki függetlenség csorbítása ellen ráadásul az Európai Bizottság pénzügyi biztosa is tiltakozott, és részben ezzel indokolta, hogy arra kérte a Nemzetközi Valutaalappal Magyarországon közösen tárgyaló EU-s delegációt, a  tervezettnél korábban hagyják el az országot . A héten pedig Christophe Rosenberg, az IMF delegációjának vezetője tett rá utalást, hogy ""konstruktív"" hozzáállást várnak el a kormánytól.  Orbán Viktor miniszterelnök, még az európai tiltakozások előtt,  azt mondta , hogy ""nem ördögtől való sem az összevonás, sem a külön tartás, mivel mindkettőre van példa az EU-ban"". Péntek reggeli rádióinterjújában pedig úgy  fogalmazott  , ""senki sem létezik a világon, aki megmondhatná, hogy a magyar kormány milyen jogszabályokat alkosson"".  Új alelnök jön Az új jegybanktörvény alapján új, a kormányfő által jelölt alelnöke lehet az MNB-nek, hétről kilencre nőhet a monetáristanács-tagok száma, és ismét igazgatóság jön létre az MNB-ben. Fontos változás, hogy az eddigi kettő helyett legfeljebb három MNB-alelnök lehet, és a jelenlegi gyakorlattal szemben a jegybankelnök helyett a kormányfő tesz javaslatot személyükre az államfőnek. A módosítás a hivatalban lévő vezetők mandátumát nem érinti. Bővülhet a monetáris tanács létszáma is, a jelenleg héttagú testületnek maximum kilenc tagja lehet. A monetáris tanács jogköre is szélesedik, így feladatai közé tartozik majd, hogy a jegybankelnök javaslatára határozzon az alelnökök hatásköréről. A gazdasági bizottság indítványára a törvényjavaslat deklarálja azt is, hogy a kormány nem kísérli meg az MNB és vezetőinek befolyásolását, és az elnök parlament előtti beszámolási kötelezettsége sem okozhat beavatkozást a jegybank döntéshozóinak függetlenségébe. MNB: Pártpolitikai befolyás Az MNB pénteki közleménye szerint veszélyezteti a magyar gazdaság stabilitását, ezért súlyosan sérti Magyarország érdekeit a kormány által beterjesztett és az országgyűlés kormánypárti többsége által pénteken elfogadott új törvény, illetve módosító javaslat. Az MNB szerint az új jogszabályok együttese megteremti a jegybanki döntéshozatal kormányzati, pártpolitikai érdekek szerinti befolyásolásának lehetőségét.","[""Rogán Antal"",""Simor András"",""Magyarország"",""gazdaság"",""jegybanktörvény"",""monetáris politika"",""Magyar Nemzeti Bank"",""PSZÁF""]",0
1057,2963,https://index.hu/gazdasag/magyar/gki070903/,gazdasag,index.hu,Index,2007.09.03. 00:00,"GKI: minden borult, csak a hiány lehet alacsonyabb","A gazdasági növekedés üteme a korábban gondoltnál jobban lassul, a bruttó bérek és az infláció emelkedése viszont erőteljesebb. E két utóbbi növeli a költségvetés bevételeit, s ezzel csökkenti a hiányt – áll a GKI és az Este Bank elemzésében.","A gazdasági növekedés üteme a II. negyedévben nagyon lelassult, mindössze 1,4 százalékos volt. A kedvezőtlen időjárás miatt jelentősen mérséklődött a mezőgazdasági termelés. Az állami építési beruházások tavalyi, választások előtti megugrása után idén jelentős a visszaesés, ami az építőipari termelés csökkenését okozta. A kiskereskedelmi forgalom az I. negyedévi minimális növekedés után a II. negyedévben 3 százalékkal csökkent. A hazai turisztikai kereslet viszont emelkedett, miközben a külföldieké csökkent.
                         
                        A legdinamikusabb ágazat az ipar, igaz ez szinte kizárólag a kivitelnek köszönhető. Ez ugyanis az I. félévben csaknem 16 százalékkal, míg a belföldi értékesítés 1 százalék alatti ütemben bővült. A fogyasztási cikkek belföldi eladása 4 százalékkal visszaesett, exportja viszont 16 százalékkal emelkedett. Beruházási cikkekből viszont a hazai és külföldi eladások egyaránt gyorsan emelkedtek. A beruházások színvonala 2007. I. félévében stagnált, a feldolgozóiparé azonban egyharmadával növekedett.
                         
                        Az infláció túl van a csúcsponton, s szeptembertől erőteljesen mérséklődik. Ugyanakkor a mezőgazdasági termelői árak - részben a kedvezőtlen időjárás okozta rossz hazai termés, részben a mezőgazdasági termékek energetikai hasznosítása és a gyorsan növekvő ázsiai fogyasztás okozta világpiaci keresletnövekedés következtében - fékezik ezt a folyamatot. Így az év egészében 7,5 százalékos, az év végén 5,5 százalék közelébe e érő infláció várható. 
                         
                        A nominális bruttó keresetek júniusban jelentősen emelkedtek. Ez a költségvetési szektorban a 13. havi fizetés felének terhére már júniustól kifizetett külön juttatás következménye, így itt az előző hónapok stagnálása után több mint 8 százalékkal emelkedtek a bruttó keresetek. Az üzleti szférában júniusban is az előző hónapokéhoz hasonló, több mint 10 százalékos - vagyis az OÉT-megállapodás felső határánál is gyorsabb - volt a bérnövekedés. Ez azonban részben a foglalkoztatás illetve bérezés tavaly szeptemberben lendületet kapott fehéredéséből fakadt. Miközben tehát a költségvetési szektorban a következő hónapokban az I. félévinél gyorsabb, az üzleti szférában lassúbb keresetemelkedésre lehet számítani. Az év egészében több mint 4 százalékos reálbércsökkenés várható.
                         
                        A munkanélküliség idén eddig kisebb a tavalyinál, az év végére azonban - részben szezonális okok, részben a például a pedagógusok körében várható elbocsátások hatására - némi emelkedés várható.
                         
                        A 2006 októberétől 8 százalékos jegybanki alapkamat júniusban megkezdődött csökkentése a nyár folyamán elakadt. Idén - az infláció esésével párhuzamosan - még mintegy egy százalékpontos kamatcsökkentés várható, így az alapkamat az év végére 7 százalék körül, esetleg ez alatt lehet. A forint augusztusban gyengült, de éves átlagban az első hét hónap átlagának is megfelelő 250 forint/euró árfolyam valószínű. Az államháztartás hiánya az EU módszertana szerint a GDP kb. 6 százaléka lesz, vagyis még mindig nagyon magas, de kisebb a konvergencia-programban előirányzottnál.",,0
1743,7288,https://magyarnemzet.hu/gazdasag/az-mnb-szerint-a-magyar-bankolasi-terhek-kiemelkedoen-magasak-4248356/,gazdasag,magyarnemzet.hu,,2019. február 8. péntek 13:30,Az MNB szerint a magyar bankolási terhek kiemelkedően magasak,"A magyar lakossági ügyfelek jövedelemarányos pénzforgalmi költsége a tranzakciós illetéket kiszűrve is kiemelkedően magas európai összehasonlításban, ami nagymértékben hátráltatja az elektronikus fizetési módok magyarországi elterjedését – írta a Magyar Nemzeti Bank legújabb tanulmányában, amelyben magyarországi és európai pénzforgalmi szolgáltatók árazási gyakorlatát vizsgálták meg.","A jegybank honlapján pénteken közzétett tanulmányban megjegyezték: a vizsgált európai országokból a magyar lakossági fogyasztók relatív terhei a legmagasabbak az alacsony, az átlagos és a magas jövedelmű kategóriákban is. Az alacsony jövedelműek Magyarországon a nettó jövedelmük 1,13 százalékát, pénzügyi tranzakciós illeték nélkül számolva 1,09 százalékát költik átlagosan havonta bankolásra. A magyarokat a bolgárok és portugálok követik 0,74 százalékkal, miközben Olaszországban 0,48 százalék, Németországban 0,35 százalék, Spanyolországban 0,26 százalék, Svédországban 0,24 százalék, Romániában és Lengyelországban 0,23 százalék, Dániában 0,19 százalék, Franciaországban 0,18 százalék, az Egyesült Királyságban pedig 0 százalék ez a ráta. Európa legtöbb országában a bankok csomagárazást alkalmaznak, azaz a fogyasztók fix havi díjakért cserébe korlátlan számú átutalást bonyolíthatnak le. Ezzel szemben Magyarországon az ügyfelek a számlacsomagok túlnyomó többségénél a tranzakciókat közvetlenül terhelő díjakkal szembesülnek az átutalásoknál. Miközben Magyarországon a vizsgálatba bevont 57 számlacsomag mindössze 19 százalékára volt jellemző a csomagáras számlázás, a vizsgált 60 külföldi számlacsomagnál már 80 százalék volt ez az arány – derül ki a tanulmányból. A jelenlegi árazási struktúra mellett az átutalások használatának mérsékelt növekedése is jelentős emelkedést okozna a hazai fogyasztók bankolási költségeiben – állapította meg a jegybank. Ez nagymértékben hátráltathatja a 2019-ben induló azonnali fizetési rendszer elterjedését és készpénzhasználatot kiváltó hatását – tették hozzá. A sikeresen működő azonnali fizetési rendszerekben a lakossági fogyasztókat jellemzően nem terhelik tranzakciókhoz kapcsolódó közvetlen költségek – összegezte az MNB. A jegybank szerint az európai trendekkel összhangban minden magyarországi lakossági fogyasztó számára alapszolgáltatásként kellene biztosítani a jövőben, hogy a havi számlavezetési díj megfizetése ellenében korlátlan számú és összegű átutalást indíthasson. Az MNB tanulmányában 11 európai uniós ország, országonként két-két, a lakossági piacon jelentős részesedéssel bíró hitelintézet – országonként mintegy öt számlacsomagjának – adatait hasonlították össze a magyar adatokkal. Magyarországon 11 bank 57 számlacsomagját vonták be a vizsgálatba.","[""bankolási terhek"",""mnb""]",0
1341,4743,https://aktiv.origo.hu/gazdasag/magyargazdasag/20061221elkerulheti.html,gazdasag,aktiv.origo.hu,[origo],2006.12.21. 11:38,Elkerülheti Magyarországot a Kék Áramlat,"Memorandumban erősítette meg a Gazprom, érdekelt abban, hogy Szerbián át haladjon a Kék Áramlat gázvezeték Észak-Olaszország irányába. Ezáltal csökkennének Magyarország esélyei arra, hogy regionális gázelosztó központtá váljon - számolt be az Inforádió.","Szándéknyilatkozatot írt alá a Gazprom szerb partnerével, mely szerint a balkáni országban építenék meg a Kék Áramlat dél-európai gázvezeték egy szakaszát. Az új elképzelés szerint a vezeték elkerülné Magyarországot, a gáz Horvátországból Szlovénián át jutna Észak-Itáliába és Ausztriába - hivatkozott moszkvai elemzőkre a rádió.  A hír azért is érdekes, mert a Gazprom már projektvállalatot is létrehozott a Mol-lal egy magyarországi vezeték-alternatíva és egy gáztároló megvalósíthatóságának felmérésére. A dél-európai gázvezeték nyomvonalát mindazonáltal még nem határozták meg véglegesen - mondta a Gazprom egy szóvivője.  A MOL a Nabucco-vezeték megépítési tervében is részt vesz, amely Törökországtól Bulgárián, Románián és Magyarországon át vezetne Ausztriába. Megfigyelők azonban azt sem zárták ki, hogy végül csak egy vezeték épül meg.","[""Olaszország"",""Magyarország"",""Szerbia"",""Oroszország"",""orosz gazdaság"",""gázvezeték"",""Kék Áramlat"",""Gazprom""]",0
1047,2893,https://www.origo.hu/gazdasag/20120911-hat-szazalekra-ugrott-az-augusztusi-inflacio.html,gazdasag,www.origo.hu,[origo],2012.09.11. 9:32,Már 6 százalék az infláció,"Augusztusban a fogyasztói árak pontosan 6 százalékkal voltak magasabbak, mint egy évvel korábban. Az egyhavi pénzromlás üteme 0,1 százalékos volt, miután augusztusban meglódult az üzemanyagok ára, de az élelmiszerek és a ruházkodási cikkek körében árcsökkenés történt - derült ki a Központi Statisztikai Hivatal keddi gyorsjelentéséből.","Az adatok valószínűleg nem okoznak nagy meglepetést a piacon, mert megfelelnek a legutóbbi elemzői várakozásoknak, de a júliusi 5,8 százalékos éves inflációs ráta után nem tükröznek pozitív tendenciát.  A Magyar Nemzeti Bank (MNB) középtávú inflációs célja 3 százalék, ennek elérésétől az utóbbi időben folyamatosan távolodik a magyar gazdaság. Trippon Mariann, a CIB vezető elemzője szerint szeptemberben még 6 százalék körül (akár kissé e szint felett) alakulhat az éves árindex, majd októbertől várható lassulás. ""Az év egészében azonban így is bőven az MNB 3 százalékos célja felett alakul az infláció, és a cél elérése 2013-ban sem valószínű"" - tette hozzá Trippon. Monetáris politikai szempontból az elemző szerint az adat semleges, mivel az augusztusi kamatdöntés is bizonyította, hogy a tanácstagok többsége számára a piaci folyamatok és a borús növekedési kilátások a meghatározóak. Az alapkamatra vonatkozó előrejelzését ezért a CIB nem módosította, év végéig még egy 25 bázispontos kamatcsökkentésre lát esélyt.  Hasonló kamat- és inflációs pályára számít Suppan Gergely, a Takarékbank senior elemzője is, aki szerint a pénzromlás üteme novembertől kezdhet el mérséklődni. Az idei éves átlagos infláció szerinte 5,7 százalékos lehet, 2013-ban pedig kissé 4 százalék feletti lehet a ráta. Az inflációs cél elérésére leghamarabb 2014 elején számít Suppan.  Egy hónap alatt az üzemanyagok ára ugrott meg legjobban Egy hónap alatt - 2012. júliushoz viszonyítva - a fogyasztói árak 0,1 százalékkal emelkedtek. Ezen belül az élelmiszerek ára 0,9 százalékkal csökkent, meghatározóan az idényáras élelmiszerek, azaz a burgonya, friss zöldség, gyümölcs 7,3 százalékos árcsökkenése következtében.  Az idényáras élelmiszerek nélkül számítva, a fogyasztói árak 0,4 százalékkal emelkedtek. Árcsökkenés volt a sajtok (2 százalék) és a párizsi, kolbász (1,5 százalék) esetében. Növekedett a sertészsiradék (2,2 százalék) és a sertéshús (1,8 százalék) ára.  A főcsoportok közül az egyéb cikkek drágultak a legnagyobb mértékben, 1,6 százalékkal, ezen belül a járműüzemanyagok ára 3,6 százalékkal nőtt. Az átlagnál nagyobb mértékben emelkedett a szeszes italok, dohányáruk (0,5) és a szolgáltatások ára (0,3), ez utóbbin belül az üdülési szolgáltatásokért átlagosan 2,6 százalékkal kellett többet fizetni. A nyári kiárusítások következtében a ruházkodási cikkekért átlagosan 1,8 százalékkal kellett kevesebb fizetni. A háztartási energia és a tartós fogyasztási cikkek körében szintén árcsökkenés volt megfigyelhető (0,2-0,2 százalék). Egy év alatt a tojás és a zsír nagyot drágult 12 hónap alatt, 2011. augusztushoz viszonyítva, az élelmiszerek árai az átlagosnál nagyobb mértékben, 6,3 százalékkal emelkedtek. Ezen belül jelentősen nőtt a tojás (32,3), a sertészsiradék (25,1), a csokoládé, kakaó (19,6), az idényáras élelmiszerek (13,2) és a sertéshús (10,4) ára. A liszt olcsóbb 8,5 százalékkal olcsóbb lett.  Az átlagosnál nagyobb mértékben, 14,1 százalékkal emelkedett a szeszes italok, dohányáruk ára. Szintén átlag felett, 7,9 százalékkal nőtt az egyéb cikkek ára, ezen belül a járműüzemanyagok 13,5 százalékkal drágultak. A háztartási energia átlag feletti 6,2 százalékos áremelkedésén belül a palackos gáz 9,4 százalékkal, a távfűtés 8,4 százalékkal drágult. A szolgáltatások esetében 4,1 százalékos volt az áremelkedés mértéke, ezen belül a szemétszállítás 8,1 százalékkal, a csatornadíj 5,3 százalékkal drágult. A ruházkodási cikkek szintén átlag alatt drágultak (3,5), míg a tartós fogyasztási cikkekért átlagosan 0,8 százalékkal kellett kevesebbet fizetni, 2011. augusztushoz képest. Az unióban nálunk a leggyorsabb a pénzromlás Az EU 27 tagországában 2012. júliusban a fogyasztói árak - az előzetes harmonizált adatok szerint - átlagosan 2,5 százalékkal voltak magasabbak, mint 2011. júliusban. A legkisebb áremelkedést Svédországban (0,7) és Görögországban (0,9), a legnagyobbat Magyarországon (5,7), valamint Máltán (4,2) mérték.","[""Magyarország"",""infláció"",""KSH""]",0
544,9420,https://www.origo.hu/tudomany/20050525azelso.html,tudomany,www.origo.hu,[origo],2005.05.25. 9:26,Az első személyre szabott embrionális őssejtek,"Egy dél-koreai kutatócsoport ismét átütő eredményt ért el az őssejtkutatás területén: első alkalommal sikerült ""személyre szabott"" emberi embrionális őssejtvonalakat létrehozni, terápiás klónozással. Ezzel újabb nagy lépés történt a sejtterápiás eljárások megvalósítása felé.","A Woo Suk Hwang (Szöuli Nemzeti Egyetem) által vezetett kutatócsoport már korábban is jelentősnek mondható eredményeket ért el az őssejtkutatásban. 2004-ben azzal keltették fel a világ figyelmét, hogy elsőként sikerült létrehozniuk emberi embrionális őssejtvonalat klónozással. A dél-koreai kutatócsoport most újabb áttörést ért el azzal, hogy ugyanezt végrehajtotta, de a klónozáshoz használt sejtek most különböző betegségekben szenvedő emberekből származtak - írja a Nature online kiadása. A kutatócsoportnak tizenegy embrionális őssejtvonalat sikerült előállítani tizenegy donor testi sejtjeiből. Ez az első eset, hogy ""személyre szabott"" emberi embrionális őssejtvonalakat hoztak létre. A következő megoldandó feladat, hogy az ilyen módon nyert őssejtekből olyan sejttípusokat készítsenek, amelyekre a sejtek forrásául szolgáló betegnek szüksége van. Ezeket lehetne aztán visszajuttatni a beteg szervezetébe. Mivel a klónozási eljárás miatt egy adott sejtvonal összes sejtje pontosan ugyanolyan genetikai örökítőanyaggal (DNS) rendelkezik, mint a donor szervezetének sejtjei, a kilökődés veszélye nem fenyeget. Ezzel az ún. sejtterápiás eljárással a remények szerint számos betegség válik gyógyíthatóvá, bár ehhez még évek munkája szükséges. Az őssejtvonalak fejlődése arról is fontos információkat nyújthat, hogy egy-egy betegség milyen módon alakul ki. Ha például az őssejtekből inzulint termelő sejteket hoznak létre, akkor azonosíthatóvá válhatnak azok a biokémiai jelzések, amelyek hibája a cukorbetegség során a sejtek pusztulását okozza. Hwang csoportja az alkalmazott klónozási módszereket is továbbfejlesztette. Korábban 16 nőtől 242 petesejtet gyűjtöttek össze annak érdekében, hogy a bőrsejtekből származó sejtmagokat beültethessék ezekbe a sejtekbe. Ezekből a petesejtekből akkor mindössze egyetlen őssejtvonalat sikerült létrehozniuk. Az új eredmények közlésekor viszont arról számoltak be, hogy egyetlen sejtvonal létrehozásához átlagosan már csak 17 petesejtre volt szükség. Ez azért fontos eredmény, mert a petesejtek képződését serkentő, illetve az eltávolításukkor alkalmazott beavatkozások nem minden esetben kockázatmentesek. A sejtvonal létrehozásához a kutatók bőrsejtmintákat vesznek a donoroktól. Ezt követően mindegyik bőrsejtből eltávolítják a sejtmagot, és olyan petesejtekbe ültetik be, amelyekből előzőleg már eltávolították saját sejtmagját. A petesejt fejlődése során később létrejön a hólyagcsírának nevezett képződmény, amelyet a folyamatosan osztódó sejtek alkotnak. A kutatók kivonják az őssejteket a hólyagcsíra állapotban lévő embrióból, és mesterséges körülmények között addig nevelik őket, amíg alkalmassá válnak a különféle kísérletekre. Az eljárást terápiás klónozásnak nevezik, mivel gyógyászati, nem pedig reprodukciós célokat szolgál Egy másik lehetőség: ""felnőtt őssejtek"" A sejtterápiás eljárásokhoz a felnőtt szervezet saját őssejtjei (ún. szöveti őssejtek) is forrásként szolgálhatnak, és számos kutató szerint ez a sokkal etikusabb módszer az igazi megoldás. Az elmúlt évek kutatásai során ugyanis egyértelművé vált, hogy a szöveti őssejtek ""rugalmassága"" nagyobb, mint korábban gondolták: megfelelő szöveti környezetben az ""alapprogramjuktól"" eltérő sejtekké képesek fejlődni. Az elmúlt években ezért számos kísérletet végeztek szöveti őssejtekkel, majd a csontvelőben termelődő vérképző őssejtekkel megkezdték az emberi próbákat is. Magyarországon elsőként a Debreceni Egyetem Kardiológiai Klinikájának orvosai kapták meg az engedélyt arra, hogy a szívinfarktuson átesett betegeket őssejtekkel gyógyítsák. A debreceni próbák 2005 májusában kezdődhetnek el, amikor a klinika megkapja a helyi etikai bizottság engedélyét is. A vizsgálatokat követően értékelik a kezelések eredményeit, és amennyiben az eljárás sikeresnek bizonyul, elkezdhetik előkészíteni a módszer szélesebb körű alkalmazásának bevezetését ( lásd részletes cikkünket , illetve a fenti videót). A szöveti őssejtekkel már más területeken is próbálkoznak a klinikumban. Május 24-én a BBC arról számolt be, hogy a londoni Hammersmith Kórházban úttörő jellegű klinikai próbákat kezdtek: krónikus májcirrózisban szenvedő betegeket kezelnek a betegek saját őssejtjeivel. A csontvelői vérképző őssejteket a páciensek vérkeringéséből nyerték ki, majd a tenyésztésük után a májartériába injekciózták őket. A krónikus májbetegségek transzplantáció (májátültetés) nélkül jelenleg nem gyógyíthatók. Mivel a legtöbb beteg nem jut megfelelő májhoz, alapvető fontosságú egy új eljárás kidolgozása. Ilyen lehet az őssejtterápia, amelynek során az őssejtek pótolják az elpusztult szöveteket és elősegítik a szerv regenerációját. A korábbi laboratóriumi kísérletek eredményei szerint a kezelés javíthatja a májfunkciókat, visszafordíthatja a betegséget. Mivel a klinikai próbák első, az eljárás biztonságosságát tesztelő fázisáról van szó, egyelőre csak öt beteg kapta meg az újfajta őssejtterápiát, és egyelőre csak viszonylag kevés őssejtet használtak. Nagy Habib professzor szerint ennek ellenére az eddigi eredmények ígéretesek. A vizsgálatokat vezető szakember reméli, hogy már nyáron megkezdhetik a második fázist, több beteg bevonásával és intenzívebb terápiával. A brit klinikai próbákkal párhuzamosan egy japán orvoscsoport is hasonló eljárást próbál ki - írja a BBC. Az őssejtkutatások eredményeként fokozatosan megjelenő sejtterápia a közeli jövő gyógyászatának nagy ígérete, amelyben valószínűleg mind az embrionális, mind a szöveti őssejtek nagy szerepet játszanak majd. Simon Tamás","[""Simon Tamás"",""Magyarország"",""embrionális őssejtek"",""kutatócsoport"",""Nature""]",2
275,94,https://www.origo.hu/tudomany/20090707-miert-nottek-oriasira-a-dinoszauruszok.html,tudomany,www.origo.hu,Pesthy Gábor,2009.07.07. 9:20,A legújabb elmélet a dinoszauruszok nagy méretére,"Egyes dinoszauruszok hatalmas méretével kapcsolatban már sok elmélet született. Egy amerikai kutató most újabbal bővítette a hipotézisek sorát. Szerinte a dinoszauruszok azért nőhettek olyan nagyra, mert jóval több táplálékhoz jutottak, mint a mai emlősök, emellett sokkal kevesebb energiát használtak fel.","A paleontológusok régóta vitatkoznak azon, vajon a dinoszauruszok állandó vagy változó testhőmérsékletű állatok voltak-e. Az állandó testhőmérséklet fenntartásához sokkal több energia, tehát sokkal több táplálék kell, mint ha a testhőmérséklet nagyrészt csak a környezettől függ. Brian McNab, a Floridai Egyetem állattani tanszékének kutatója azonban úgy véli, hogy a táplálék hozzáférhetősége sokkal jobban befolyásolta dinoszauruszok méretét, mint a hőháztartás típusa. McNab kidolgozott egy modellt, amely leírja a gerinces állat energiaráfordítását. Ez viszont befolyásolja a szervezet tömegét és táplálkozási szokásait. McNab azt állítja, hogy modellje képes megmagyarázni a ma élő és a kihalt emlősök testméretét. A modell alapján számításba vehetők az emlősök és a hüllők közötti különbségek is, így a modell alkalmas a dinoszauruszok méretének megokolására is. McNab az Amerikai Tudományos Akadémia folyóiratában (PNAS) megjelent cikkében annak a véleményének ad hangot, hogy a dinoszauruszok nem voltak sem változó, sem állandó testhőmérsékletű állatok, hanem valamiféle köztes testhőmérsékletet tarthattak fenn az emlősök és a hüllők testhőmérséklete között. Ez a tulajdonság tette lehetővé, hogy olyan nagyra nőhessenek. Egyéb elméletek Egy korábbi elképzelés szerint a dinoszauruszok korában (a triásztól a krétáig, azaz kb. 250 milliótól 65 millió évvel ezelőttig) sokkal nagyobb volt a levegő szén-dioxid-tartalma, mint ma. Emiatt az átlaghőmérséklet is magasabb volt (üvegházhatás), ami kedvezett a növények burjánzásának. A dinoszauruszok dúskálhattak a táplálékban, és az elmélet szerint a túltápláltság vezetett az óriási méret kialakulásához. A ragadozó dinoszauruszok pedig ""kénytelenek"" voltak alkalmazkodni méretben a nagy növényevőkhöz, hiszen egy 50 kilogrammos húsevőnek nem sok esélye lett volna egy sok tonnás óriás ellen. (Persze köztudott, hogy szép számmal léteztek kis termetű dinoszauruszok is, de arra nem ad választ ez az elmélet sem, hogy ezek miért maradtak ""törpék"".) Az egyik legnagyobb dinoszaurusz, a  Brachiosaurus , egy ""közepes"" dinoszaurusz és az ember méretének egymáshoz viszonyított aránya Egy másik elmélet túl egyszerűnek találja - valószínűleg joggal - az ""élelembőséges"" magyarázatot. E szerint az óriásnövésre az a magyarázat, hogy a növényevők nagy mérete jelentős evolúciós előnnyel járt: szinte elérhetetlenek voltak a ragadozók számára. Az elképzelés hívei szerint még a nagy ragadozók, például a  Tyrannosaurus rex  is, jelentős részben dögevők voltak. Egy harmadik elmélet szerint a hatalmas növényevők változó testhőmérsékletűek voltak. Erre azt hozzák fel érvként, hogy a mai anyagcseremodellek szerint egy olyan nagy növényevő, amilyen például a  Diplodocus  volt, szó szerint megfőtt volna belülről, ha állandó testhőmérsékletet tartott volna fenn. Másik érvük, hogy egyetlen ma élő szárazföldi emlős sem közelíti meg a legnagyobb dinoszauruszok méretét. Még az afrikai elefánt is ""alig"" pár tonnát nyom, ami töredéke a hajdani óriások tömegének. Az elképzelést támogató kutatók szerint a dinoszauruszok azért nőttek ilyen hatalmasra, mert ezzel egyfajta ""homotermiát"", többé-kevésbé állandó testhőmérsékletet tarthattak fenn (ez az elképzelés némiképp összhangban van McNab elméletével). Úgy gondolják, hogy a nagytermetű, változó testhőmérsékletű állatok nagyon lassan melegedtek fel nappal, és hűltek le éjszaka, így meglehetősen kiegyensúlyozott volt a testhőmérsékletük. A dinoszauruszok méretére tehát nincs még egyértelmű magyarázat. Lehet, hogy McNabnek van igaza, de elképzelhető, hogy egy új fölfedezésből fakadó új elmélet adja majd meg a végső választ. Forrás:  PNAS","[""evolúció"",""dinoszauruszok"",""testhőmérséklet""]",2
2157,9937,https://magyarnemzet.hu/gazdasag/eletmento-beavatkozasra-varnak-a-vendeglatosok-7963766/,gazdasag,magyarnemzet.hu,Thurzó Katalin,2020. április 3. péntek 05:45,Életmentő beavatkozásra várnak a vendéglátósok,"Közösen kérik a vendéglátósok a Pénzügyminisztériumtól, hogy a kiszállított ételek után fizetendő áfa 27 százalékról csökkenjen öt százalékra, ahogy az a helyben fogyasztáskor is érvényes. Mivel még hosszú hónapokig üresen tátonganak a turizmusban jelentős szerepet játszó hazai vendéglátóhelyek, az áfacsökkentés a túlélést jelentheti több ezer magyar vállalkozásnak és az alkalmazottaiknak.","Összefogtak az ételkiszállító cégek a hazai vendéglátósokért, akiknek már­ciusban egyik pillanatról a másikra tűntek el a vendégeik – nemcsak a turisták, a hét végi szórakozók, a törzsközönség vagy a városlátogatók, hanem a céges rendezvények, a konferenciák, a dolgozó réteg, a családi események, a borkóstolók vagy a tavasszal tartott rengeteg szabadtéri program megannyi látogatója sem hoz idén bevételt az eddig szélsebesen fejlődő vendéglátóiparnak. ­Emiatt sokaknak váltotta rémálommá eddigi jövőbeni elképzeléseit a koronavírus: a szakképzett alkalmazottak nagy része utcára került vagy kényszerszabadságon van. Több, eddig jól prosperáló hazai kisvállalkozás mostanra a tartalékai végén jár, át kell alakítsa minden korábbi tervét, és a legtöbben nemhogy fejleszteni, talpon maradni is nehezen tudnak – kétségbeesett hangulat jellemzi a szektort. Ezért félő, hogy alaposan megritkul a turistavonzó piac, mire ősszel újjáéledhet legalább a belföldi utazások területe, éttermek, kávézók, bárok nélkül márpedig vérszegénynek mondható egy-egy úti cél kínálata, ami a majdani régiós újrainduláskor a határon túl is hátrányt jelent. Jelenleg, mivel az éttermekben tartózkodni nem lehet, a koronajárvány áldozatául esett üzleteknek az egyetlen esélye a túlélésre az, hogy házhoz szállítással értékesítenek ételeket, amire van is igény a home office-ban dolgozó munkavállalók, az üzleti ebédekhez szokott cégek képviselői, vagy a diákok, a karanténban lévők, illetve például az idősebbek körében, zajlik tehát a munka a legtöbb bezárt étkezőhelyen. Ugyan a kormány első körben gyors mentőövet dobott a szektornak, több kedvezménnyel segítve az ágazat szereplőit. A nehezen megszerzett, eddig megbecsült munkaerő-állományért zajlik a küzdelem, ehhez további segítséget kérnek az államtól. A Wolt ételszállító cég tegnap közölte: arra kérik a kormányt, hogy az éttermekből elvitellel és kiszállítással értékesített ételek áfatartalmát a jelenleg érvényes 27 százalékról a kedvezményes öt százalékra csökkentse, amit a helyben elfogyasztott ételek esetében is alkalmaznak. Ez amiatt lenne fontos, mert most is magasak az állandó költségek, mint az alapanyagok, a dolgozók bére és a bérleti díjak, ezeket folyamatosan fizetik, miközben a bevétel a töredékére zuhant vissza. A pénzügyminiszterhez eljuttatott levél aláírásához félezer hazai étterem tulajdonosa és a Magyar Vendéglátók Ipartestülete is csatlakozott. – Ebben a rendkívüli helyzetben rendkívüli intézkedésekre van szükség, úgy gondoljuk, a fogyasztónak és a vállalkozásnak is könnyebbség lenne a sürgős, átmeneti áfacsökkentés – mondta a Magyar Nemzetnek a testület elnöke. Kovács László rámutatott, egy átlagos ételrendelés 3700-4000 forint körül alakul, amin kevesebb pénze marad a vendéglősnek, mivel az összeget 27 százalékos áfa terheli – szemben az étteremben elfogyasztott étel ötszázalékos mértékével –, holott azzal több a munka, a költség. A helyi jutányos áfával jelenleg nem élhetnek a cégek, mivel nem fogadhatnak vendéget, így egyelőre nehezített a pálya a túlélésben. – Úgy tűnik az előrejelezések alapján, hogy hosszú hónapokra lebénult a hagyományos vendéglátás, a helyben fogyasztásra még hosszú ideig nem sok lehetőség lesz, vagyis középtávon fékezett a piac, amit nem bírnak ki a gyengébb vállalkozások. Ez az egyik leginkább élőmunka-igényes terület, rengeteg a bérköltség, de küzdünk, együtt, egymásért, hogy talpon maradjon a magyar vendéglátás – fogalmazott az elnök. Hozzátette, ha majd levonul a járvány, hónapok, mire visszatér a vendégkör, ez várhatóan majd csak jövőre történik meg. Megjegyezte, hogy már most is késő a teljes munkavállalói kör megmentése, de óriási szükség van a gyors lépésekre, ezek egyike lehet, hogy csökkentik a vészmegoldásként alkalmazott házhoz szállítás terhét. Az elnök szerint ezzel együtt nem várható, hogy az eddig jellemző fogyasztói árak csökkennek az éttermi kínálatban, az áfakülönbözetből a munkahelyeket, illetve az üzleteket mentenék a cégek.","[""áfa"",""gazdaságvédelmi akcióterv"",""Kovács László"",""MVI"",""turizmus"",""válság"",""vendéglátás""]",0
2063,9271,https://aktiv.origo.hu/gazdasag/hirek/vallalatihirek/20050715kozel.html,gazdasag,aktiv.origo.hu,MTI,,Közel felével esett a Samsung profitja,A dél-koreai Samsung Electronics óriásvállalat eredményét jócskán leapasztotta a félvezetők és a sík televíziós képcsövek piacán uralkodó árcsökkenés.,"A Samsung pénteken közölte, hogy az idei év második negyedében adózott eredménye 46 százalékkal volt kisebb az egy évvel korábbinál, és 1,6 milliárd dollár körül alakult. Ez messze a várakozások alatti, bár 13 százalékkal jobb, mint az idei első negyedévi eredmény. A társaság üzemi eredménye 56 százalékkal romlott, forgalma 9,3 százalékkal 13,6 milliárd vonra esett vissza az idei második negyedévben. A vállalat vezetése, amely a visszaesést árfolyami okokkal is indokolta, az év második felében javulásra számít.","[""piac"",""profit"",""félvezetők"",""Samsung"",""Samsung Electronics""]",0
360,3423,https://www.origo.hu/tudomany/20150726-radiotavcso-urkutatas-kina-epites-csillagaszat.html,tudomany,www.origo.hu,MTI,2015.07.26. 18:07,Már készül a világ legnagyobb egytányéros rádiótávcsöve,"Kínában megkezdték a világ legnagyobb, 30 futballpálya nagyságú parabolaantennával rendelkező egytányéros űrfigyelő rádióteleszkópjának összeszerelését - számolt be a helyi média a hétvégén.","A fél kilométer átmérőjű Five-hundred-meter Aperture Spherical radio Telescope (FAST) néven emlegetett rádiótávcsövet 4450 darab, 11 méteres oldalhosszúságú, háromszög alakú, mozgatható alumínium panelből állítják össze egy katlanban a délnyugati Kujcsou tartomány dombjai között. Miután elkészült, méreteiben és teljesítményében felül fogja múlni a Puerto Ricó-i Arecibo Obszervatórium rádiótávcsövét, amelynek 305 méter átmérőjű parabolaantennáját eddig a világ legnagyobbjaként ismertek. A vezetékekkel és robotokkal mozgatható, több irányból érkező információk észlelésére alkalmas, hatalmas tányért acéloszlopok, kábelek ezrei tartják majd a föld felett, alatta a karbantartóknak lesznek járataik.  A kínai kutatók eddig másodkézből származó adatokra voltak kényetlenek támaszkodni munkájuk során, ami korlátozta tudományos teljesítményüket. Az új, nagy gyűjtőfelületű távcső ""nagyban fokozhatja"" a kínai űrkutatás hatékonyságát, ezzel ugyanis gyengébb, illetve nagyobb távolságból érkező rádióhullámok észlelésére lesznek képesek - közölte Vu Hsziang-ping a Kínai Csillagászati Egyesület vezetője a Hszinhua hírügynökséggel. Elmondta még, hogy a szerkezet segíteni fogja a Tejútrendszeren kívüli intelligens élet és a világegyetem keletkezésének kutatását. „A rádiótávcső olyan, mint egy érzékeny fül, segíti az univerzum fehér zajából kiszűrni a rádióhullámok tartományába eső hasznos, értelmes üzeneteket.""  Mintha a kabócák hangját szeretnénk beazonosítani egy hatalmas vihar közepette  - jegyezte meg Nan Zsen-tung, a projekt vezető kutatója. Elmondása szerint a FAST parabolaantennájának kerülete körülbelül 1,6 kilométer lesz, vagyis ""40 percre lesz szükség ahhoz, hogy körbejárják"". A katlant három egymástól 500 méter távolságra lévő domb veszi körül,  5 kilométeres körzetben pedig nincsenek lakott települések,  a legközelebbi megyeszékhely is 25 kilométerre fekszik. A szakértő úgy vélte, mindez ideális, csendes környezetet biztosít a berendezés, illetve az ott dolgozók számára. Karsztvidékről van szó, vagyis a környéket porózus kőzetek, mély szakadékok, földalatti barlangok és vízfolyások jellemzik. Mindezeknek, a természetes vízelvezetés miatt, fontos szerepük lehet a teleszkóp védelmében. A beszámolók emlékeztetnek arra, hogy a teleszkóp felépítése még 2011 márciusában kezdődött, és a helyszín kialakításához kezdetben körülbelül egymillió köbméter anyagot kellett eltávolítani. Az elvégzett munka alapján az építkezés a korábbi ütemtervnek megfelelően halad, és várhatóan a következő év végére befejeződik. Az egyik környező domb tetején egy megfigyelőállomást is létesítenek majd, amelyet megnyitnak a civil látogatók előtt.","[""Kína"",""csillagászat"",""űrkutatás"",""rádiótávcső""]",2
1285,4405,https://www.origo.hu/gazdasag/20080213-synergon-32779-millio-forint-profit.html,gazdasag,www.origo.hu,MTI,2008.02.13. 17:37,"Synergon: 327,79 milli� forint profit","A Synergon Informatikai Nyrt. az elm�lt �vben 327,79 milli� forint m�rleg szerinti nyeres�get �rt el, ami mintegy 90 sz�zal�kkal haladja meg a 2006. �vit.","A Budapesti �rt�kt�zsde honlapj�n szerd�n k�zz�tett - nem audit�lt, magyar sz�mviteli szab�lyok alapj�n bemutatott - gyorsjelent�s alapj�n a c�g tavalyi m�rlegf��sszege 10,857 milli�rd forint volt, ez csup�n 5 sz�zal�kkal haladja meg az egy �vvel kor�bbit. A Synergon �zemi nyeres�ge tavaly 318,49 milli� forint volt, ami jelent�s el�rel�p�s a 2006-os 158,48 milli� forint vesztes�ghez viszony�tva. Az ad�z�s el�tti nyeres�g 341,87 milli� forintot �rt el, szemben a 2006-os 173,32 milli� forinttal. Tavaly a saj�t t�ke 7,315 milli�rd forintra emelkedett, ez szint�n 5 sz�zal�kkal nagyobb az egy �vvel kor�bbin�l. Az �rt�kes�t�s nett� �rbev�tele viszont 13 sz�zal�kkal cs�kkent 2007-ben, 12,194 milli�rd forint volt. A belf�ldi �rt�kes�t�s nett� �rbev�tele tavaly 13 sz�zal�kkal cs�kkent, 12,106 milli�rd forintra r�gott, az export nett� �rbev�tele viszont 35 sz�zal�kkal emelkedve a m�lt �vben 88,48 milli� forintra n�tt. A c�gn�l a befektetett eszk�z�k �llom�nya az elm�lt �v v�g�re 10 sz�zal�kkal 2,827 milli�rd forintra n�tt, a forg�eszk�z�k �llom�nya tavaly gyakorlatilag nem v�ltozott az el�z� �vhez viszony�tva, 7,55 milli�rd forintot tett ki. A c�ltartal�kok �sszege m�lt �v v�g�n 109,33 milli� forint volt, 34 sz�zal�kkal t�bb, mint 2006 v�g�n. A Synergon Csoport �rbev�tele (a nem audit�lt, konszolid�lt, a nemzetk�zi p�nz�gyi besz�mol�si standardok - IFRS - alapj�n �ssze�ll�tott m�rleg szerint) az elm�lt �vben 16,966 milli�rd forintot tett ki, szemben az el�z� �vi 19,592 milli�rd forinttal. �gy az �rt�kes�t�s �rbev�tele 13 sz�zal�kkal cs�kkent csoportszinten 2007-ben. A csoport �zemi eredm�nye 288,607 milli� forint volt tavaly, m�g 2006-ban 745,25 milli� forint vesztes�get k�nyveltek el. A csoportszint� ad�zott nyeres�g 484,7 milli� forint volt tavaly, szemben az el�z� �vi 724,12 milli� forint vesztes�ggel.","[""devizapiac"",""profit"",""nyereség"",""Synergon Informatikai Nyrt"",""Synergon Informatika Nyrt."",""Synergon""]",0
1697,7025,https://aktiv.origo.hu/gazdasag/20160411-vasarnapi-boltzar-bubenko-csaba-kdfsz-nem-lesz-nepszavazas.html,gazdasag,aktiv.origo.hu,Origo,2016.04.11. 12:06,Most a nyitás miatt aggódnak a boltosok,"A kormány azt javasolja, hogy a parlament vonja vissza a vasárnapi munkavégzés tilalmáról szóló törvényi szabályozást – jelentette be Rogán Antal Miniszterelnöki Kabinetirodát vezető miniszter. A boltzár mellett kampányoló szakszervezeti vezető szóhoz sem jutott, amikor megtudta, hogy vasárnap újra nyithatnak a boltok.","Bubenkó Csaba, a Kereskedelmi Alkalmazottak Szövetségének elnöke azt mondta:  Ez döbbenet és hihetetlen, hogy a kormány kihátrált a vasárnapi boltzárból.”  Teljes megdöbbenéssel állok a helyzet előtt. Érdekes ez a helyzet, mert a kereskedelmi szektorban lévő létszámhiány miatt fennakadást fog okoznia a vasárnapi nyitva tartás a multiknak – mondta Bubenkó Csaba. Bubenkó azt is elmondta, a boltzár törvény eltörlése miatt 50 százalékos pótlékot kell fizetni a vasárnapi munkanapra az alkalmazottaknak. Egy órája derült ki, hogy visszavonja a kormány a vasárnapi boltzárat, de a tescósok már ostromolnak a hívásaikkal. Egyelőre a KDFSZ sztrájkon nem gondolkodik, bár a munkavállalók azt mondták, hogy a szakszervezetnek kellene lépni valamit - mondta Bubenkó Csaba. Délelőtt még azt írtuk, hogy ha a népszavazáson az emberek úgy döntenek, hogy vasárnaponként nyissanak ki újra az üzletek, a kisboltosoknak aligha lesz pénzük az újranyitásra, ugyanis az alkalmazottaknak 100 százalékos vasárnapi pótlékot kellene fizetniük. A parlamentben holnap szavaznak a valamivel több, mint egy éve életbe lépett boltzár eltörléséről.  A Blokkk.com számítása szerint a vasárnapi pótlékra szánt bérkiegészítés 100 százalékos vasárnapi pótlék esetében 50-60 milliárd forintot jelent majd. Nem az árak emelkednek, hanem kisebb lesz a további alapbéremelés – bár ma sem lehet elég eladót találni –, vagy más költségeket kényszerülnének lefaragni az áruházak. A kisboltosok nem tudnának 50 vasárnapra 100 százalékos vasárnapi pótlékot fizetni a dolgozóiknak – írja a  Blokkk.com .  A közvélemény-kutatások szerint mind a vasárnapi boltzár bevezetése előtt, mind utána a vásárlók kétharmada nem értett egyet a vasárnapi boltzárral. Szó sincs arról, hogy az emberek megszokták, csupán átálltak rá, mivel nem volt más választásuk.  Az Origo vasárnapi boltzáras kérdéseire majdnem  17 ezren válaszoltak.  Közülük 8 ezren azt mondták: utálják, hogy vasárnap nincsenek nyitva a boltok. 6 ezren azt szeretnék, ha népszavazás lenne a boltzárról. 1200 embert nem érdekel a vasárnapi boltzár. És csak 1900 ember mondta azt, hogy örül a boltzárnak, mert több időt tölthet a családjával.  A Kúria a múlt héten úgy döntött, hogy a szocialista párt megkezdheti az aláírásgyűjtést a kötelező vasárnapi boltzár eltörléséről szóló népszavazási kezdeményezéshez. A kereskedelmi ágazatban jellemző munkaerőhiány és az azt kiváltó alacsony bérek miatt a vasárnapi pihenőnapot üdvözlő áruházi alkalmazottak nevében nyílt levélben fordulnak az ágazati szakszervezetek a munkáltatókhoz.  A szakszervezetek szerint  félmillió alkalmazott nem kér a vasárnapi nyitvatartásból.  Azt kérik a nagy láncoktól, nyilatkozzanak, miként tervezik a jövőt az egy évvel ezelőtt 6 naposra szűkült munkahét és az azzal kapcsolatos jövedelmek tekintetében.  A Kereskedelmi Dolgozók Független Szakszervezete összefogást indított a Kereskedelmi Alkalmazottak Szervezetével, a mintegy félmillió érintett dolgozó igénye mindkét szervezetnél az, hogy maradjon a kötelező vasárnapi pihenőnap. De ez most már teljesen értelmetlenné vált, mondta Bubenkó Csaba.","[""vasárnapi boltzár""]",0
862,1641,https://www.origo.hu/gazdasag/20080414-exxon-kutatas-mako-falcon-olaj.html,gazdasag,www.origo.hu,[origo],2008.04.14. 9:25,Exxon-Falcon-Mol olajtranszfer Mak�n,"Az amerikai ExxonnMobil Corp. olajc�g le�nyv�llalata, az Esso Exploration Ltd.�67 sz�zal�kos r�szesed�st v�s�rolt�Mak� k�rny�ki Falcon Oil & Gas kutat�si ter�leteib�l, ami a v�llalat (�s le�nyc�ge, a TXM Kft.)magyarorsz�gi termel�si enged�leinek 75 sz�zal�k�t k�pezte - olvashatjuk a h�tf�i Vil�ggazdas�gban.","A v�tel�r 25 milli� doll�r �s az Exxon ezen fel�l v�llalja, hogy a munka els�, idei szakasz�ban tov�bbi 50 milli� doll�rt k�lt kereskedelmi partnere �tjainak ellen�rz�s�re �s sz�ks�g eset�n �j kutak f�r�s�ra (melyek a gazdas�gosan felhozhat� sz�nhidrog�nmennyis�g meghat�roz�s�hoz kellenek). Az els� kutat�si szakasz lez�rul�sa ut�n hoznak d�nt�st arr�l, hogy a m�sodikat elind�tj�k e. Amennyiben ige, �gy az Exxon tov�bbi 50 milli� doll�rt fizet a Falconnak, 100 milli�t pedig a kutat�sba fektet. A f�zis sikeres z�r�sa eset�n m�g 75 milli� doll�r ker�l �t a Falcon sz�ml�j�ra �s a kutat�si licenc egy r�sz�t is vissza kell szolg�ltatni a Falconnak - tud�s�t a Vil�ggazdas�g. A Mak�i-�rokban tudom�mnyos hipot�zisek szerint mintegy 600 milli�rd k�bm�ter felsz�nre hozhat� g�tz van, azoonban az �rok nem hagyom�nyos lel�helynek min�s�l, hiszen nehezen megk�zel�thet�. A Mol is bekapcsol�dott Az Exxon partnerk�nt bevonhatja a Molt is, a szerz�d�sben ugyanis r�gz�tett�k, hogy a megszerzett kutat�si licenc fele tov�bbadhat� a Molnak. A ter�leten a Mol maga is megkezdte a nem hagyom�nyos sz�nhidrog�n�llom�ny felt�rk�pez�s�t. �prilis 11-�n a Mol meg is k�t�tte a szerz�d�st az Exxonnal, �gy a mak�i g�zkincs, mely haz�nk 40 �ves f�ldg�zsz�ks�glet�t k�pes fedezni, r�szben magyar k�zben marad. A Mol k�zlem�ny�ben kiemeli, hogy az �zlet r�sze a c�g �j energiaforr�sokat kutat� strat�gi�j�nak. 
 Minden r�sztvev� nyerhet az �gyleten 
 
 Ha a kitermel�s k�lts�gei a norm�l g�z kitermel�si k�lts�geinek h�romszoros�t teszik ki, a brutt� nyeres�g k�bm�terenk�nt 20 forint lehet, ami 12 000 milli�rd forintot (75 milli�rd doll�rt) jelent a partnerek sz�m�ra akitermel�si idoszakban. Mivel lehets�ges, hogy a Falcon, az Exxon �s a MOL egyar�nt 33 sz�zal�kos r�szesed�stszerez a projektben, ez 25 milli�rd doll�ros bev�telt jelent az egyes t�rsas�goknak - �rja az Erste r�szv�nypiaci h�rlevele. 
 
 �sszess�g�ben teh�t az �gylet jelentos elony�kkel j�rhat a partnerek �rt�kel�s�re vonatkoz�an a j�v�ben. A MOL �rfolyam�nak kedvezo alakul�s�ban az elm�lt napokban ez az �gylet is szerepet j�tszhatott.","[""Makó"",""árupiac"",""olajpiac"",""Falcon"",""Exxon"",""Világgazdaság""]",0
1590,6269,https://index.hu/gazdasag/magyar/euro060623/,gazdasag,index.hu,Index,2006.06.23. 14:20,Átlépte 282 forintot az euró,"Pénteken a reggeli nyitást követően folytatódott a forint mélyrepülése. A magyar fizetőeszköz, amely az elmúlt két napban kétszer is történelmi mélyponton volt az euróval szemben, tovább gyengült, az euró 282 forint fölé drágult, vagyis a forint átlépte a sávközepet. Úgy tűnik, a piac nem sokat vár a kétnapos kormányüléstől, az MNB csak figyel, de nem lépett eddig, de még Varsóból is csak a rossz hírek jönnek. Az új forintmélypont 282,20-282,50 forinton van.","Bár a szerdai és a csütörtöki történelmi - még 279 forint körüli euróárnál kedvezőbb - mélypont után kétszer is úgy tűnt, korrigál a forint árfolyama, a magyar fizetőeszköz pénteken történelmi határhoz ért. Az euróval már 280 forintos áron is kereskedtek a bankközi devizapiacon. A csütörtök délutánihoz képest ez újabb kétforintos gyengülés volt, ami azonban a rossz sorozatnak csak a kezdetét jelentette. 
                        A délelőtt folyamán az euró előbb 281, majd kora délutánra 282 forintra drágult. A forint/euró árfolyama egy óra után nem sokkal 282,50 forintra változott, vagyis a forint átlépte a 282,36 forintos sávszélességet, és a gyenge oldalra került. Igaz, ezt követően az árfolyam visszatért a 282 forint/eurós, majd két órára a 281 forint/eurós szint alá. A délutánra sem tudott azonban a 280 alá kerülni a az euró ára, a forint a hazai kereskedés befejezése után 280,21-es szinten zárt. 
                        A forint napról napra közelebb került a 282,36 forintos sávközéphez, ami sokak szerint az a lélektani határ, ahol a Magyar Nemzeti Banknak be kellene avatkoznia az árfolyamok alakulásába. A jegybanknak több eszköze is lenne a forintárfolyam alakítására a szóbeli intervenciótól a nyíltpiaci műveletekig, azonban a piacon délelőtt még nem lehett annak jelét látni, hogy az MNB beavatkozásra készülne.
                         
                        A központi bank szóvivője a Reutersnek azt nyilatkozta: az MNB szorosan követi a magyar pénzügyi piaci fejleményeket. A forint mostani gyengülése a magyar piac sérülékenységére utal, a forint a török lírával, a dél-afrikai randdal és a lengyel zlotyval együtt értékelődik le - tette hozzá Missura Gábor. A szóbeli intervencióként is értelmezhető nyilatkozat sokat segített a forinton, az ugyanis a megszólalás után már csak rövid ideig gyengült - ekkor ért el sávközépig -, de ezután visszaerősödött 281 forint/euró alá. 
                        A monetáris tanács a törvény szerint szükség szerint bármikor, de havonta legalább kétszer ülésezik. Az évek óta egységes gyakorlat szerint ez azt jelenti, hogy minden hónap két hétfőjén tartanak ülést, melyek közül minden másodikon szerepel a napirendi pontok között a kamatdöntés. Ez szeptember óta a most hétfői ülésig azt jelentette, hogy a tanács kamat szintentartásáról döntött, zömmel úgy, hogy nem is volt javaslat az emelésre vagy csökkentésre.  
                        A tanács rendkívüli ülését a rendes üléshez hasonlóan az elnök jogosult összehívni: rendkívüli ülésre utoljára 2003 novemberében került sor, ekkor egy pénteki napon reggel jelentették be, hogy az addigi 9,5 százalékról 12,5 százalékra emelik a kamatot. Az árfolyam akkoriban produkálta most a történelemnek átadott első negatív csúcsait, 272-273-as szint között. A kamatemelés hatására azonban előbb a 260-270-es szint között stabilizálódótt, majd 2004 első negyedévében már beállt a a sokáig - és 2003 őszéig is jellemző - 250-255 körüli szintre.
                         
                        Újabb eladási hullám sújtja a feltörekvő piacokat, miután az új-zélandi és a dél-afrikai fizetési mérleg hiánya egyaránt a vártnál kedvezőtlenebbül alakult - mondta az Indexnek Trippon Mariann. A CIB vezető elemzője ugyanakkor hangsúlyozta: a hazai bizonytalanság fokozza a kedvezőtlen külföldi fejlemények hatását. Miközben a megszorító csomaggal kapcsolatos, részben annak szerkezetével, részben kommunikációjával magyarázható csalódottság már lényegében beépült az árfolyamba, a héten az újabb és újabb negatív csúcsokig leginkább a hétfői kamatdöntés hajtotta a forintot: a piac továbbra is bizonytalan azt illetően, mekkora - immár az inflációt is komolyan érintő - gyengülést fogad el a jegybank. Ez könnyen a kamatemelés kikényszerítésére törő spekulációt is elindíthat.
                         
                        A 280-as árfolyamszint felett reggel egyetlen kötés született, így ez voltaképpen csak ""tesztelésnek"" tekinthető - mondta Trippon Mariann, ugyanakkor az Index kérdésére jelezte: az elmúlt napokban sorra dőltek meg a korábbi tesztszintek, így nem lehet megjósolni, a 280-as határ megtörése mit jelent. Az viszont biztos, hogy ez a szint mind technikai értelemben, mint pszichológiai szempontból nagyon fontos a piacon, az utolsó megállót jelenti a a 282,36-os sávközép előtt. (Röviddel az elemzővel folytatott beszélgetésünk után megszületett az első 281 feletti kötés is, a reggeli tesztelés tehát - hiába követte átmeneti korrekció - ismét elvezetett a tényleges gyengüléshez. )
                         
                        Mind egy hónapos, mind három hónapos összehasonlításban a forint gyengült a legtöbbet a visegrádi országok valutái közül. Mint Trippon Mariann elmondta, az utóbbi egy hónapban a forint 6 százalékot veszített értékéből az euróval szemben, míg a zloty már csak 3,3-at, a szlovák korona 1,4-et, a cseh korona 1 százalékot. A cseh deviza ráadásul három hónapos viszonylatban már egyenesen erősödött, igaz, mindössze 0,6 százalékot. A szlovák korona 1,6 százalékos gyengülést, a zloty 5,1, a forint 5,6 százalékos gyengülést mutat három hónap alatt. 
                        
                        
                         
                        Miközben az árfolyammozgásokról szóló beszámolókban mindenütt a pénzpiacon érvényes, a tőzsdeihez hasonlóan egész nap változó árfolyamokon van a hangsúly, ha valaki eurót akar venni, vagy külföldön euróban fizet kártyájával erre rendszerint még jó pár forintot rászámolhat. A valutaváltók rendszerint 1-2-3 forintot tesznek rá az eladásoknál (és vesznek le többet is vételnél) a pénzpiaci árra, míg a bankok gyakorlata még nagyobb szorást mutat. Utóbbiak esetében a feltételek ráadásul eltérhetnek az egyszerű euróvásárlás, azaz a valutavétel, illetve a kártyás külföldi fizetés esetén. Rendszerint ez utóbbi esetben egy kedvezőbb, devizaárfolyamot használnak, míg a pénz fizikai megvételénél a tranzakció költségesebb voltát is tükrözi a magasabb valutaárfolyam. 
                         
                        Az egyik legnagyobb hazai pénzváltó lánc, az Exclusive Change üzleteiben pénteken - a cég honlapján közzétett tájékoztatás szerint - 282 forintot kell otthagyni minden euróért. A K&H Banknál 285,54 forintért lehet a fiókokban eurót venni, az OTP-nél 285,26-ért, az Ersténél 285,78-ért. (Mégegyszer: ezek a készpénzes vételeket takarják, a bankok többsége ennél kedvezőbb, valuta helyett devizaárfolyammal számol a külföldi fizetéseknél.)
                         
                        
                         
                        A forint gyengülésén buknak azok, akik külföldi utazást terveznek, de azok is, akik devizában adósodtak el, vagy a közelmúltban nagyobb mennyiségű forinthoz jutottak, és azt tervezték átválani forintra, de aztán mégsem. Számoljon, mennyi bukott vagy bukik, ha a fenti csoportok egyikébe tartozik! (A gép 280-as jelenlegi árfolyamot vesz alapul.) 
                         
                                    function $( id ) { return document.getElementById( id ); }
                           function setKalkulatorValue()
                           {
                                        v = ( $('osszeg').value / $('arfolyam').value * 280 ) - $('osszeg').value;
                                        orig = v = Math.round( v );
                                        if ( v > 9999 )
                                        {   
                                            k = 0; tmp = ''; v = v + ''; v = v.split( '' );
                                            for( i = v.length - 1; i >= 0; i-- ) { tmp = v[i] + ( ( k++  % 3 ) == 0 ? ' ' : '' ) + tmp; }
                                        } else { tmp = v; }
                                        if ( !isNaN( orig ) ) { $( 'veszteseg' ).innerHTML = tmp + ' Ft&nbsp;'; }
                                        else { $( 'veszteseg' ).innerHTML = 'Hibás adat&nbsp;'; }
                                    }",,0
1732,7210,https://aktiv.origo.hu/gazdasag/hirek/vallalatihirek/20040120araba.html,gazdasag,aktiv.origo.hu,[origo],,"A Rába 2,5 milliárdos üzletet kötött a Suzukival","A két vállalat megállapodása értelmében a Suzuki új modelljéhez 2,5 milliárd forint feletti értékben szállíthat alkatrészeket 2005-től a Rába Járműipari Holding Rt. A Rába alkatrész üzletágának árbevétele a következő két évben a már bejelentett projektekkel együtt akár több mint 40 százalékkal növekedhet, áll a társaság közleményében.","A Rába 2005-ben akár több mint 2,5 milliárd forint értékben szállíthat a Suzuki új modellhez ülésalkatrészeket, amelyeket a Rába móri gyárban állítanak elő, közölte a Rába az [origo]-val. A megállapodással új fejezet kezdődhet a két cég együttműködésében, a közlemény szerint. Míg 2001-ben a Rába még közel 7 milliárd forint értékben szállított termékeket a japán cég esztergomi gyárába, a Suzuki modell- és ülésmodell-váltását követően a forgalom tavaly 4 milliárd forint körüli szintre esett vissza. A mostani megállapodással a Rába nagyrészt visszaszerezte korábbi piacát, melynek köszönhetően 2005-ben ismét 6 milliárd forintot meghaladó értékben történhet szállítás a Suzukinak. A Rába Terex-Benforddal kötött korábbi keretszerződése (amelynek értelmében 2004-től egymilliárd forint értékben megindul az alvázak és puttonyok szállítása a cég által gyártott munkagépekhez), a katonai járművekhez történő alkatrész-beszállítás, és a most bejelentett Suzuki-megállapodás eredményeként a Rába alkatrész-üzletágának árbevétele az elkövetkező két évben több mint 40 százalékkal bővülhet.","[""Rába"",""devizapiac"",""Magyar Suzuki Rt."",""alkatrész"",""Rába Nyrt""]",0
1027,2763,https://www.origo.hu/gazdasag/20090806-lizingpiac-a-masodik-felevben-lesz-finanszirozas.html,gazdasag,www.origo.hu,[origo],,Összeesőben a lízingpiac,"Brutálisan szűkült a hazai lízingpiac április-júniusban, az előző év második negyedéhez képest 70 százalékkal csökkenést jegyzett fel a Lízingszövetség. A szövetség tagjai az év második felében a finanszírozási oldal konszolidációjával számolnak, így a lízingpiac alakulását elsősorban a kereslet befolyásolja.","Drámai visszaesést regisztrált a Lízingszövetség az idei második negyedévben: a lízingcégek által finanszírozott eszközök értéke ez év második negyedében 70 százalékkal csökkent 2008 hasonló időszakához képest, értéke alig érte el a 226 milliárd forintot. A szerződések száma szintén jelentősen, 74 százalékkal volt kisebb 2009. első felében A Lízingszövetség által a tagság körében végzett felmérés szerint általános a borúlátás, de 2009 második felére a visszaesés enyhe mérséklődésére számítanak. A válság mélyülésével fokozatosan megfigyelhető a várakozások változása is, habár a mostani előrejelzések még mindig kisebb éves visszaesést mutatnak a tényadatoknál.  ""A lízingcégek az elmúlt egy évben folyamatosan alulbecsülték a piaci visszaesés mértékét, ez a gazdasági folyamatok kiszámíthatatlanságának, a bizonytalanság növekedésének a jele"" - fejtette ki Lévai Gábor és hozzátette: ""A piac és az ügyfelek számára ugyanakkor bíztató lehet a forint árfolyamának jelenlegi erősödése, a sorozatos kamatcsökkentés és a költségvetés várható stabilizálódása, az államcsőd kockázat mérséklődése."" Drasztikusan esett az autófinanszírozás A gépjármű finanszírozásban - a PSZÁF szabályozás hatására - rövidült a futamidő, viszont más területeken a válság hatására egyértelműen csökkent az ügyfelek tehervállaló képessége és nőtt a hosszabb futamidejű szerződések aránya a teljes portfólión belül. Az autófinanszírozás drasztikus visszaesése a második negyedévben is folytatódott, éves szinten eddig 65 százalékos a csökkenés. A szerződésszám 66 százalékos csökkenése meghaladta még a gépjármű értékesítés volumenének visszaesését is, ami az elmúlt negyedévben 60 százalékot tett ki. A flottafinanszírozásnál értékben 46 százalékos a visszaesés a vizsgált időszakban, de a szerződések számában csak 39,5 százalékos. Jellemző, hogy a piaci szegmens eltolódott a használt gépjárművek irányába. A haszongépjárműveknél mind az érték állomány, mind a megkötött szerződések száma 66 százalékkal esett. Az év eleje óta az új gépjárművek aránya 26 százalékkal mérséklődött. A tech szektor tartja magát A gépeknél és berendezéseknél az első félévben 46 százalékos volt a visszaesés a finanszírozott értékben és 66 százalék a szerződés számot tekintve. Az eszközöknél csökkent a mezőgép és építő ipari berendezések részesedése, viszont elkezdett növekedni az IT és irodai berendezések aránya. ""A válság hatására - a várakozásoknak megfelelően - megindult az informatikai piac finanszírozási szerkezetének átalakulása, a beruházók érdeklődése egyre inkább a külső finanszírozási források felé fordult. Ennek hatására az általános csökkenéssel szembe ment az IT finanszírozási piac, hiszen 4 százalékkal nőtt ezen berendezések finanszírozási volumene."" - hangsúlyozta Lévai Gábor, a Lízingszövetség főtitkára.  Az ingatlanlízingnél a korábbi évek növekedését 2009 első negyedévében 57, második negyedévében már 75 százalékos visszaesés jellemezte. Az év második negyedében egyre többen kerestek kisebb értékű ingatlant, s az újonnan kötött szerződések száma a tavalyi hasonló időszakhoz képest 89 százalékkal zuhant.","[""gazdasági válság"",""lízingpiac"",""autólízing"",""Lízingszövetség""]",0
1361,4900,https://magyarnemzet.hu/gazdasag/farkas-sandor-meghosszabbitjak-az-ontozesi-idenyt-6404177/,gazdasag,magyarnemzet.hu,,2019. március 29. péntek 14:06,Farkas Sándor: Meghosszabbítják az öntözési idényt,"A kormányzat az idei évtől meghosszabbítja a mezőgazdasági vízhasznosítási idényt, amelyben a gazdák kedvezményesen juthatnak öntözővízhez – jelentette be az Agrárminisztérium parlamenti államtitkára pénteken a Csongrád megyei Fábiánsebestyénen.","Farkas Sándor az országos aszályhelyzet miatti kormányzati döntésről tartott sajtótájékoztatón elmondta: 2019-től március 1-jétől október 31-ig tart az öntözési idény az eddigi április 15-től szeptember 30-ig terjedő időszak helyett, igazodva a klímaváltozáshoz és a gazdálkodók igényeihez. Hozzátette: öntözési idényben az alapdíj 70 százalékát átvállalja az állam 2019-ben, a gazdáknak 30 százalékot kell megtéríteniük. A jelenlegi módosításnak köszönhetően két és fél hónappal meghosszabbodik az az időszak, amelyben a gazdák kedvezményesen juthatnak öntözővízhez – közölte. Az Agrárminisztérium kezdeményezésére a jelenlegi rendkívüli szárazságban a vízgazdálkodásért felelős belügyminiszter már április 1-jétől meghirdeti a tartósan vízhiányos időszak kezdetét – jelentette be Farkas Sándor. Így ekkortól a gazdálkodóknak nem kell vízkészletjárulékot fizetniük sem az öntözési, sem a halgazdálkodási és rizstermelési vízhasználat mennyisége után – mondta, hozzátéve: az elmúlt két hétben történt vízkivételekhez kapcsolódóan pedig a vízkészletjárulék összege 20 százalékkal csökken. Kiemelte: mindez komoly könnyítés a mezőgazdasági termelők számára a jelenlegi kritikus vízhiányos időszakban és erősíti a kormány eddigi intézkedéseit az öntözés hazai feltételeinek javítása érdekében. Farkas Sándor kitért arra is, hogy az Országos Meteorológiai Szolgálat adatai szerint télen a csapadékmennyiség 26 százalékkal elmaradt az elmúlt évtizedek átlagától. Ezen belül is 2019 februárban csupán 40 százaléka hullott a várt csapadéknak – számolt be. Hozzátette: tavaly augusztus óta az Alföld jelentős részén érdemleges mennyiségű csapadék nem esett. A klimatikus viszonyok változása miatt egyre gyakrabban fordul elő aszály tél végén és kora tavasszal, ami kedvezőtlen a mezőgazdasági termelésben. A tartósan vízhiányos állapot befolyásolja a növények életfolyamatait, fejlődésük, termésképződésük lelassul és amennyiben ez hosszabb ideig fennáll, visszafordíthatatlan károsodást okoz a növényekben – tájékoztatott. Az idei aszály jelentős kárt okozott a káposztarepcében, az őszi vetésű gabonafélékben és a takarmánynövényekben – jelezte. Az elmúlt negyven évben arra nem volt példa, hogy öntözni kelljen az Alföldön az év ezen időszakában, az öntözési idény általában április közepén, májusban kezdődött Magyarországon, de az igazi öntözési időszak nyárra esik – mondta.","[""Agrárminisztérium"",""aszály"",""Farkas Sándor"",""öntözés""]",0
1105,3303,https://aktiv.origo.hu/gazdasag/hirek/vallalatihirek/20060221lakaslizinget.html,gazdasag,aktiv.origo.hu,[origo],2006.02.21. 12:01,Lakáslízinget kínál a HVB csoport,"Szerdától a HVB csoport is bevezeti a magánszemélyek számára akár önerő nélküli lakásvásárlást biztosító lakáslízinget - jelentette be kedden Magasházi Anikó, a HVB Leasing csoport vezérigazgatója. A csoport a következő három évben mintegy ezer lakáslízing szerződés megkötését tervezi.","A lízing keretében minimum 7,5 millió, maximum 100 millió forint leglább 5, legfeljebb 25 év futamidőre igényelhető. A törlesztés történhet forintban, vagy a finanszírozás devizanemében, svájci frankban illetve euróban. Az ügyfeleknek a lízing igénybevétele esetén valamivel többet kell fizetniük, mint a piaci kamatozású hitelekért, így azonban a kérelmezők megfelelő fizetőképességgel, alacsonyabb önerővel, esetenként önerő nélkül is lakáshoz juthatnak. A cégcsoport elsősorban azokra a magánszemélyekre számít, akik nem jogosultak államilag támogatott lakáshitel felvételére.  A lízingelt lakás a futamidő végéig a lízingcég birtokában van, a lízingelő csak a futamidő végén válik tulajdonossá. A HVB Leasing csoport zárt és nyílt végű modellt egyaránt kidolgozott: a zárt végű lízingszerződés lejártával a lakás automatikusan a lízingelő tulajdonába kerül, a nyílt végű esetében opciós jogot kap arra, hogy önmaga helyett másik tulajdonost jelöljön ki. Az utóbbi akkor lehet érdekes, ha egy hosszú távú lakáslízing szerződést kötő időközben el akarná adni lakását. A most induló új lakáscélú termék mellett a személyautó-finanszírozás divíziója 2005. ősztől kínálja új autó vásárlásához DirektHitel termékeit. A HVB Leasing Hungary gépjármű-hitelezést területén is jelentős újítással jelentkezik: használt gépjárművek vásárlásához is kifejlesztette az interneten keresztül igényelhető DirektHitelt.  A DirektHitel igénylése különösen gyors és egyszerű, hiszen az interneten is lebonyolítható. Mindössze néhány adatot kell megadni a HVB Leasing Hungary honlapján - mint például bruttó vételár, a gépjármű életkora, a futamidő, vagy az önerő - és ezek alapján azonnal kiszámítható a havi törlesztőrészlet pontos összege valamint a THM nagysága is. Az ajánlat elfogadása után az ügyfél maga végezhet (on-line módon, a piacon egyedülállóként) egy előzetes hitelképesség-vizsgálatot is,és ezt követően pedig pillanatok alatt elküldhető a hitelkérelem a lízingcég részére. A HVB Leasing Hungary a Bank Austria Creditanstalt csoport 100 százlékos leányvállalata, amely az első lízingtársaságok egyikeként 1963 óta az osztrák piac szereplője. Hazánkban, Az elmúlt több, mint tíz év alatt mintegy 120 milliárd forint értékű ingatlan-beruházást megvalósító HVB Leasing tulajdonában jelentős hotelek (Sofitel, Budapest), termelőüzemek (General Electric, Veresegyház, Philips, Győr) logisztikai központok (Exel, Üllő Hungaroweiss, Dunaharaszti) illetve kereskedelmi létesítmények (Kika és Baumax áruházak) szerepelnek. A nagyvállalati ügyfélkört követően az elmúlt két évben elsőként nyitott a hazai kis és középvállalatok felé és számos 100-300 millió forint finanszírozási értékű termelő illetve kereskedelmi, iroda-beruházás megvalósulásához járult hozzá azzal, hogy az ingatlant a vállalkozás szabad pénzeszközei lekötése nélkül bocsátotta rendelkezésre. 2005. éves megkötött ingatlanlízing szerződések beruházási összértéke meghaladta a 20,152 milliárd forintot, amellyel a csoport jelentős 30,75 százlékos ingatlanlízing piaci részese.","[""lakásvásárlás"",""önerő"",""lakáslízing""]",0
1332,4704,https://www.origo.hu/gazdasag/hirek/20090908-milliardokkal-tartozik-a-mol-partnere-horvatorszagnak.html,gazdasag,www.origo.hu,MTI,,Milliárdokkal tartozik a Mol partnere Horvátországnak,"Horvát sajtóhírek szerint pénzügyőrök és vámosok vizsgálják az INA üzleti ügyeit, mert a nagyobbrészt a Mol tulajdonában lévő horvát olajtársaság legalább kétmilliárd kunával (mintegy 76 milliárd forinttal) tartozik az államnak.","A Jutarnji List, a Dnevnik és a Vecernji List és üzleti lapok keddi beszámolói szerint a vizsgálat azért indult, hogy felmérjék, pontosan mekkora összeggel tartozik a legnagyobb horvát olajvállalat az államkasszának.  Becslések szerint az adók és járulékok elmaradása miatt a tartozás meg is haladhatja a kétmilliárd kunát, de ezen felül az állam 14 százalékos kamatra is igényt tart. A Jutarnji List üzleti információkra hivatkozva írt arról, hogy a tartozást a gázüzletággal vagy a Mol által nyújtott kölcsönnel rendezhetné az INA. Szakértők érdekesnek tartják a vizsgálat időzítését, ugyanis az utóbbi hetekben ""mélypontjára"" került a kormány és a horvát olajtársaság kapcsolata, miután az INA az augusztus eleji, egy százalékos áfaemeléskor, majd két héttel később, jelentősen megemelte az üzemanyagok árát. Ez nemcsak a közvéleményt, hanem a kormányt is meglepte, sőt a kormány közeléből kiszivárgott hírek szerint az INA-t, mint az egyik legnagyobb adótartozót teszik felelőssé az állam fizetőképességének romlásáért - közölte a Jutarnji List, hozzátéve, hogy az információkat sem az olajtársaság, sem a kormány nem kommentálta.","[""céghírek"",""INA""]",0
1355,4873,https://www.origo.hu/gazdasag/20040317megmenekult.html,gazdasag,www.origo.hu,MTI,,Megmenekült a szlovák pénzügyminiszter,"Ivan Miklos szlovák pénzügyminiszter szerdán átvészelte a bizalmatlansági szavazást a szlovák parlamentben. Noha a szavazó képviselők többsége ellene voksolt, nem érték el a pénzügyminiszter leváltásához szükséges szavazatszámot.","A szavazásban döntő szerepe volt annak, hogy a Szabad Fórum - a kormányoldalról tavaly távozott hét képviselő, akik miatt a kormány tavaly kisebbségbe került - nem vett részt a szavazásban. A szlovákiai piacbarát reformok fő képviselőjének tekintett Ivan Miklost azért bírálta az ellenzék - a Vladimír Meciar-féle HZDS és a Szlovák Kommunista Párt -, mert szerinte a pénzügyminiszter helytelenül hajtotta végre az adó- és társadalombiztosítási reformokat, és ezért - mint mondták - az oktatás és az egészségügy helyzete, illetve a szlovák állampolgárok szociális helyzete általában, megnehezült. Bírálták a tavalyi állami költségvetés kezeléséért is: a hiány végül 17 milliárd szlovák koronával kisebb lett a tervezettnél, vagyis - az ellenzék szerint - kevesebb megszorításra lett volna szükség. A piac már beárazta Miklos ""túlélését"": a bizalmatlansági indítvány miatt az elmúlt hetekben gyengült, de az utóbbi napokban már erősödött a szlovák korona. Az euró szerdán délelőtt 40,420/40,460 korona volt a pozsonyi bankközi piacon a keddi késői 40,425/40,475 korona után. A dollár közben 32,984/32,033 koronára drágult a keddi 32,720/32,780 koronáról.","[""Ivan Miklos"",""pártpolitika"",""parlament"",""bizalmatlansági szavazás""]",0
286,713,https://www.origo.hu/tudomany/20160530-video-spacex-falcon-9-raketa-visszateres.html,tudomany,www.origo.hu,Origo,2016.05.30. 15:32,Látványos videó a SpaceX rakétájának visszatéréséről ,"Pénteken immáron harmadszor is sikeresen leszállt a SpaceX amerikai magánvállalat újrafelhasználható Falcon 9 típusú hordozórakétája az Atlanti-óceánon. A sikeres küldetésről – hála a Falcon 9-re szerelt kamerának - ezúttal egy felgyorsított videofelvétel is készült, melyen azt láthatjuk, hogy a rakéta több mint 35 ezer kilométeres magasságba emelkedik, majd visszatér a tengeri platformra.","Decemberben már volt egy sikeres szárazföldi landolása a Falcon 9-nek. A második sikeres leszállása május 6-án történt, miután a hordozórakéta felvitt az űrbe egy japán távközlési műholdat. Legutóbbi küldetése során a rakéta egy thaiföldi társaság THAICOM 8 nevű távközlési műholdját állította Föld körüli pályára. A hordozórakéták visszanyerése és többszöri felhasználása kereskedelmi-gazdasági értelemben új fejezetet nyitna az űrrepülésben.","[""űrkutatás"",""űrutazás"",""videó"",""rakéta"",""vállalat"",""Falcon hordozórakéta"",""SpaceX""]",2
630,271,https://magyarnemzet.hu/gazdasag/iden-is-kitarthat-a-beremelkedes-lendulete-6405539/,gazdasag,magyarnemzet.hu,,2019. március 29. péntek 13:25,Idén is kitarthat a béremelkedés lendülete,"Az elmúlt három évhez hasonló béremelkedés várható az idén is alapvetően a szakemberhiány, illetve a minimálbér és a garantált bérminimum 8-8 százalékos emelése következtében – állapították meg az MTI-nek nyilatkozó elemzők a Központi Statisztikai Hivatal (KSH) januári kereseti adatait kommentálva.","A KSH adatai szerint januárban 10,6 százalékkal nőttek a keresetek az egy évvel korábbiakhoz képest. A 2,7 százalékos inflációval számolva a reálkeresetek 7,7 százalékkal voltak magasabbak a tavaly januárinál. A közfoglalkoztatottak nélkül számolva 354 200 forint volt a bruttó átlagkereset. Németh Dávid, a K&H Bank vezető elemzője az MTI-nek küldött kommentárja szerint tempós növekedéssel kezdték az évet a magyar átlagfizetések. Az elmúlt három évhez hasonlóan az idén is jelentős, 7 százalék körüli nettó reálbér-emelkedésre van kilátás. A növekedés egyrészt a minimálbér és a garantált bérminimum idei növelésének köszönhető. Ez tolja fel a teljes bértáblát. Másrészt a munkaerőpiacon látható túlkereslet miatti béremelési nyomás is hozzájárul a fizetések emelkedéséhez. Az idei már sorozatban a negyedik év lesz, amikor 7 százalék felett növekedést mutatnak a reálbérek, ami sok cég számára problémás lehet„ – tette hozzá. Az elmúlt években megugró bértömeg a költségoldalon jelentkezik, ami két oldalról is kockázatot jelent a számukra. Az egyik az áremelési kényszer, a másik, hogy a termelékenységet, hatékonyságot kell javítani a magasabb bérek miatt. Suppan Gergely, a Takarékbank elemzője szerint várakozásokat meghaladva nőttek az átlagos bruttó bérek januárban. A Takarékbank várakozása szerint ebben az évben 9,6 százalékkal nőhetnek a bérek a bérmegállapodás, a minimálbérek és a garantált bérminimum 8 százalékos emelése, valamint az egyre fokozottabb szakemberhiány miatt. A várt 3 százalékos infláció mellett ez 6,5 százalékot kissé meghaladó reálbér növekedést eredményezhet, így 2013-tól 2019 végéig már összesen mintegy 51,5 százalékkal nőhetnek a reálbérek. Regős Gábor, a Századvég Gazdaságkutató makrogazdasági üzletágvezetője szerint a bérek januári növekedése elsősorban a munkaerőhiány eredményeként továbbra is erőteljes bérdinamikát jelez. A következő hónapok adata ennél is dinamikusabb lehet, hiszen sok cégnél a bértárgyalások elhúzódtak, így később lesz emelés visszamenőleges hatállyal. A munkaerőhiányt mutatja az is, hogy a növekedés nagyobb volt a versenyszférában, mint a közszférában, ahol szintén a későbbi hónapokban várható korrekció a közalkalmazottak és az egészségügyi dolgozók béremelése révén. A januári adatokat ezen felül befolyásolhatta a cafeteria rendszer átalakítása is.","[""béremelkedés"",""foglalkoztatás"",""ksh"",""szakemberhiány""]",0
406,5192,https://www.origo.hu/tudomany/20050821anilusdelta.html,tudomany,www.origo.hu,[origo],2005.08.22. 7:51,A Nílus-delta és a Szuezi-csatorna - a hét műholdképe,"Az elmúlt hetekben végigbarangoltuk a Nílus egyiptomi felső és középső szakaszát, hogy most megérkezzünk a torkolathoz: a delta zöldellő síkjához és a Szuezi-csatornához.","Miután az elmúlt héten  az ókori egyiptomi civilizáció bölcsőjét láthattuk , most a modern Egyiptom központjára tekinthetünk a világűrből. A kép északi szélén a Földközi-, délkeleti sarka mellett pedig a Vörös-tenger látszik. Ahogy a Nílus délről (a képen alulról) közelít a deltához, nyugati (bal) oldalán, a kép alsó részén egy csatornán kivezetett folyóágat láthatunk, ahogy egy zsákszerűen a sivatagba nyúló, zöld foltot táplál vizével egy csatornán keresztül. Az öntözött vidék északi végén a víz tavat is alkot. Ahol a keskeny, zöld folyami oázis kiszélesedik és elkezdődik a sok ágra szakadó folyó zöldellő deltája, nagy barnásszürke foltot láthatunk a zöld sáv alján: ez Kairó, a több millió lakosú főváros. Nyugati szélén a sivatagban levő világos folton és annak északi szomszédságában kereshetjük a nagy piramisokat (persze a 250 méteres felbontású képen ezek legfeljebb pettyek lehetnek). A Nílus-deltát, ezt a nagy zöldellő háromszöget a folyó hordaléka alakította ki, amely zavartalanul rakódik le az igen kis árapályt mutató Földközi-tenger partján. Ez a vidék Egyiptom legsűrűbben lakott része; figyeljük meg a kisebb-nagyobb települések barnás foltjainak sűrű szövedékét a zöld növényzet között. A tengerparton homokturzás húzódik, keleti végén Alexandria városával. A delta keleti szélén, a sivatagban a szabályos rendben sorakozó zöld pettyek a valóságban több száz méter átmérőjű, öntözött, kör alakú mezőgazdasági táblák. A TERRA műhold MODIS-felvétele.  A kép nagyobb változata A deltától keletre húzódik a Földközi- és a Vörös-tengert összekötő Szuezi-csatorna, az északi végén Iszmailia, a délin pedig Szuez városával, alsó harmadában a Nagy-Keserű-tóval. Ez a víziút volt az Arab-félsziget olajának legfontosabb szállítási útja az európai finomítók felé; nem csoda hát, ha a múlt század második felében többször került a nemzetközi politika figyelme középpontjába. Az 1956-os egyiptomi államosítást az ENSZ által visszaparancsolt angol-francia-izraeli intervenció követte (a magyar forradalommal egy időben). A csatorna volt a fegyverszüneti vonal Egyiptom és Izrael között az 1967-es, és az utolsó, 1973-as háború között, majd ez utóbbi konfliktus fő frontja. Az 1978-as Camp David-i béke óta viszont újra nyugalom van, és a csatorna használata zavartalan. A nagy kapacitású szupertankhajók számára azonban e víziút már szűk, és azok inkább délről kerülik meg az afrikai kontinenst. Timár Gábor - Kern Anikó (ELTE)","[""Kern Anikó"",""Timár Gábor"",""műhold"",""műholdfelvétel"",""Szuezi-csatorna"",""MODIS-felvétel"",""Eötvös Loránd Tudományegyetem"",""Nílus""]",2
700,744,https://www.origo.hu/gazdasag/20080606-iea-energiaugynokseg-zold-forradalom-alternativ-45-ezer-milliard-dollar.html,gazdasag,www.origo.hu,[origo],2008.06.06. 12:41,Nagyon rá kell kapcsolni a klímaharcban,"Fokozni kell a globális felmelegedés elleni küzdelemre fordított erőfeszítéseket, a jelenlegi fejlődési pálya ugyanis nem fenntartható - állítja a Nemzetközi Energia Ügynökség. Az IEA szerint legalább 45 ezer milliárd dollárt kéne környezetbarát, megújuló energiaforrások és technológiák fejlesztésére fordítani az évszázad közepéig, ami körülbelül háromszorosa az Amerikai Egyesült Államok jelenlegi teljes gazdaságának.","Az összegből 27 ezer milliárd dollárt a fejlődő országoknak kellen korszerűsítésre fordítani, amelyek 2050-re várhatóan az üvegházgáz-kibocsátás kétharmadáért lesznek felelősek. Az IEA szerint - éves szinten 3,3 százalékos globális gazdasági növekedést feltételezve - a föld országainak nemzeti össztermékük 1,1 százalékát új technológiákra kell költeniük, ha valóban meg akarják felezni a széndioxid-kibocsátást 2050-re. A gazdaságilag legfejlettebb államok és Oroszország környezetvédelemért felelős miniszterei a múlt hónapban fogalmazták meg az évszázad közepéig szóló tervet. ""Azonnali cselekvési tervet és technológiai átmenetet vezetnénk be, eddig ismeretlen mértékben"" - fogalmaz a szervezet ügyvezető igazgatója. ""Nagyon fontos lenne egy új globális technológiai forradalom beindítása, amely teljesen át tudná alakítani energiatermelési- és fogyasztási szokásainkat"" - mondta Tanaka Nobuo. Az ügynökség a széndioxid-tárolási és készletezési technológiák nagyobb használatát, a megújuló és a nukleáris energiaforrások fejlesztését és az energiahatékonyság javítását szorgalmazza. Évente 32 atomerőmű Az IEA körülbelül 1400 új atomerőmű megépítését javasolja a következő jó 4 évtizedben (ez évente átlag 32 darabot jelent), emellett évente átlag 35 széntüzelésű és 20 gáztüzelésű erőművet kellene építeni a planétán. Szélturbinából évente 17 ezer új egységre lenne szükség. A szervezet egyúttal figyelmeztet, változtatás nélkül a CO2-emisszió több mint kétszeresére, 130 százalékkal emelkedhet, az olajfogyasztás pedig 70 százalékkal bővülhet addig. Mindennek valószínűleg drámai hatása lenne a föld éghajlatára, 3,6-4,2 százalékkal megemelve az átlaghőmérsékletet, szélsőséges és kiszámíthatatlan időjárást okozva. Megvalósulásuk esetében viszont jócskán, mintegy negyedére esne a világ olajfelhasználása.","[""USA"",""dollár"",""fejlesztés"",""IEA"",""Nemzetközi Energia Ügynökség""]",0
163,6375,https://magyarnemzet.hu/sport/minden-valogatott-kajakos-negativ-7911440/,sport,magyarnemzet.hu,Novák Miklós,2020. március 20. péntek 17:34,Minden válogatott kajakos negatív,"A múlt hét végén a melegvízi edzőtáborokból hazatért sportolókat a Magyar Kajak-Kenu Szövetség (MKKSZ) koronavírus-tesztre kötelezte. Megvannak az első laboreredmények, ezek alapján szerencsére senki sem fertőzött, így a vizsgáltak beköltözhetnek az edzőtáborokba, ahol vesztegzár alá kerülve folytathatják a felkészülésüket.","Az MKKSZ Latorca utcai székházában a kialakult járványügyi helyzet miatt hétfő óta csak ügyeleti rendben zajlik a munka, a szövetség dolgozóinak nagy része feladatait otthonról végzi. Schmidt Gábor, az MKKSZ elnöke kialakított egy kis operatív csapatot, amelynek rajta kívül tagja Kubina Ádám főtitkár, Boros Gergely szakmai igazgató, Hüttner Csaba felnőtt szövetségi kapitány, valamint Sütő András fejlesztési és vagyongazdálkodási igazgató. Ez a csapat minden reggel megbeszélést tart, döntéseket hoz a napi aktualitásokról, valamint éjjel-nappal elérhető telefonon. A legfontosabb feladat a külföldön edzőtáborozó versenyzők hazatérésének megszervezése volt. Az utolsó csoportok ma délután, illetve holnap hajnalban érkeznek meg Dél-Afrikából. A versenyzők hazaútjának szervezése mellett folyamatosan zajlott az itthoni edzéslehetőségek kialakítása az egészségügyi kockázatok minimalizálásával. A múlt hétvégén külföldről érkezők kedden mindannyian részt vettek azon a koronavírus-teszten, amelyet a felkért labor munkatársai az MKKSZ Latorca utcai egészségügyi központjában végeztek el. Az eddig vizsgáltak közül szerencsére mindenki egészséges, így a válogatott versenyzők karantén alá helyezett edzőtáborokban folytathatják a felkészülést. „Az MKKSZ operatív csoportja a héten kiürítette a csepeli Kolonics György Vízisport Központot, majd az egész létesítményt fertőtlenítettük – mondta Schmidt Gábor, a szövetség elnöke. – Itt 10 felnőtt válogatott kerettag edzőtáborozhat, külön szobákban elhelyezve. A központ fitness-termébe kizárólag a versenyzők és edzőik mehetnek be, és az is megoldott, hogy a csapat tagjai az étteremben se találkozzanak olyanokkal, akikre nem vonatkozik vesztegzár. A vízitelepre kizárólag olyanok léphetnek be, akiknek van negatív koronavírus-tesztje.” Hasonló intézkedéseket vezetnek be a dunavarsányi, szegedi, valamint szolnoki központokban is, így minden feltétel adott ahhoz, hogy a melegvízi edzőtáborokból hazatért sportolók zavartalan körülmények között folytassák a munkát. „Folyamatosan zajlanak további koronavírus-tesztek is – mondta Hüttner Csaba, felnőtt szövetségi kapitány. – Napokon belül megvizsgáltatjuk azokat a versenyzőket és edzőket, akik a héten érkeztek, illetve érkeznek haza. Később a válogatott keret minden tagjánál csináltatunk második vizsgálatot is, mert két negatív eredmény alapján szinte teljesen kizárható a fertőzöttség.” Csütörtökön döntés született arról, hogy az MKKSZ a válogatóversenyek kivételével az összes eseményét törli május 31-ig. Ezzel eldőlt, hogy felnőtt, utánpótlás és parakenu felkészülési programok, valamint a válogatók menetrendje változni fog. A szövetségi kapitányok megkezdik az egyeztetést az érintett edzőkkel és a versenysport bizottság vezetőjével a tervezett módosításokról. „A Nemzetközi Kajak-Kenu Szövetség (ICF) szerdán jelentette be, hogy a koronavírus-járvány miatt változtat a nemzetközi versenynaptáron, így változik az olimpiai kvalifikáció menete is. Jelenleg az Európai Kajak-Kenu Szövetség (ECA) álláspontját várjuk a kontinentális versenyekre vonatkozóan. Ha megkapjuk, akkor már pontos terveket tudunk kidolgozni a hazai válogatókkal kapcsolatban” – tette hozzá Hüttner Csaba.","[""hazautazás"",""kajak-kenu"",""koronavírus"",""otthoni munka"",""szövetség"",""tesztelések""]",1
423,5591,https://www.origo.hu/tudomany/20140304-termogenetika-a-lezersugar-hohatasaval-modosithato-az-allatok-peldaul-legyek-viselkedese.html,tudomany,www.origo.hu,Pesthy Gábor,2014.03.04. 10:30,Megbuherálták a legyek agyát,"Amerikai kutatóknak sikerült lézersugár segítségével úgy módosítaniuk a legyek viselkedését, hogy azok bármilyen közeli tárgynak, például egy viaszgolyónak is udvarolni kezdtek.","A  Howard Hughes Orvosi Intézet  kutatói Barry Dickinson vezetésével sikerrel tudták szabályozni egy légy viselkedését egy új eljárás, a termogenetika segítségével. Ebben az eljárásban a kutatók a lézersugár hőjét használják arra, hogy távolról aktiválják az agyi neuronokat. A kutatók az úgynevezett Fly Mind-Altering Device (FlyMAD - légy tudatmódosító eszköz) segítségével képesek voltak összetett udvarlási viselkedést kiváltani a kísérleti légyből, amely reménytelenül beleszeretett egy viaszgolyóba. Az eljárás hasonló a korábban kifejlesztett módszerhez, az  optogenetikához , ahol fénysugarak segítségével lehet aktiválni a kiválasztott neuronokat. Ezzel az eljárással korábban egerek viselkedését módosították. Az optogenetikához száloptikai kábeleket kell az egerek koponyájába építeni, hogy aktiválni lehessen a genetikailag módosított neuronokat. Ez értelemszerűen megvalósíthatatlan olyan kis méretű agynál, amilyen a legyeknél. A termogenetikánál azonban nem kell semmit beépíteni a kísérleti állatba. Elég infravörös lézerrel megvilágítani a legyek fejét, hogy hasonló eredményt érjenek el, mint az egereknél. A kutatók korábban úgy módosították a legyek viselkedését, hogy hőre aktiválódó fehérjét (TRPA1) juttattak be bizonyos reakciókkal kapcsolatos neuronokba. Amikor az így módosított legyeket meleg dobozba rakták, aktiválódtak a célneuronok, és kiváltották a kívánt viselkedést. Ez az eljárás azonban meglehetősen lassú volt, akár egy perc is eltelhetett addig, amíg a legyek az elvárt viselkedést mutatták. A FlyMAD sokkal gyorsabb. A videokamerával vezérelt lézer pillanatok alatt felmelegíti a légy fejét, és aktiválja a megfelelő neuronokat. Egyik kísérletben a kutatók a légy párzási viselkedését aktiváló neuronokat módosították a TRPA1 fehérjével. A lézersugár bekapcsolása után a légy hevesen elkezdett udvarolni a táljában elhelyezett viaszgolyónak. Körözött körülötte és a szárnyát rezgette. Az udvarlási viselkedés még 15 perccel a lézer kikapcsolása után is folytatódott, ami arra utal, hogy a hő tartós, összetett viselkedési állapotot idézett elő. (A kísérletről készült videó  itt nézhető meg .) Egy másik kísérletben a kutatók a lézersugárral azonnali hátrafelé menetre kényszerítették a legyeket úgy, hogy az izomműködés vezérlésével kapcsolatos neuronokba juttattak TRPA1 fehérjét. Noha az eredményekről beszámoló cikk, amely majd a Nature-ben jelenik meg, még szakmai véleményezésre vár, néhány idegkutató már most úgy üdvözölte a termogenetikát (amelyről egy konferencián számolt be Dickson), mint amely felválthatja a jelenlegi nehézkesebb optogenetikai eljárásokat, és hozzájárulhat az agyműködés alaposabb megismeréséhez.","[""agykutatás"",""legyek"",""neuronok"",""viselkedés"",""optogenetika"",""termogenetika""]",2
1544,6008,https://www.origo.hu/gazdasag/hirek/vilaggazdasag/20020726azeu.html,gazdasag,www.origo.hu,[origo],2002.11.05. 15:57, Az EU eljárást indít Portugália ellen ,"Az Európai Bizottság, az Európai Unió végrehajtó szerve eljárást indít egyik tagállama, Portugália ellen, mert az ország tavaly egyértelműen túllépte a stabilitási és növekedési paktumban megszabott 3 százalékos GDP-arányos költségvetési hiányt. Az átvilágítás során komoly hiányosságokat találtak a költségvetési hiány és az államadósság adatainak kezelésében.","Pedro Solbes, az EU gazdasági és pénzügyi biztosa péntekre virradóra kiadott nyilatkozatában bejelentette, hogy mivel a portugál hatóságok közlése szerint a tavalyi pénzügyi évben a költségvetési hiány 4,1 százalékos volt, a bizottság megindítja az eljárást. Első lépésként a szerződés 104. szakaszának 3. bekezdése szerint jelentést készít, amelyben behatóan elemzi a Portugália által a közpénzek mozgására adott tavalyi és idei adatokat, és hozzáfűzi saját számításait a helyzet várható további alakulásáról. A biztos közleménye felsorolja a szerződés által előírt további lépéseket, amelyek végső soron büntető intézkedéseket is tartalmazhatnak, amennyiben a figyelmeztetett tagország nem csökkenti költségvetési hiányát rövid időn belül évi 3 százalék alá. A bizottság jelentése nyomán a pénzügyminiszteri tanács fogja eldönteni, hogy a hiányt túlzottnak találja-e. Ezen a szavazáson részt vehet a figyelmeztetett ország, sőt a közös pénzügyi rendszerben részt nem vevő három ország - Nagy-Britannia, Svédország és Dánia - is. Ha a pénzügyminiszterek túlzottnak minősítik a hiányt, felszólítják Portugáliát, hogy egy éven belül csökkentse azt és ennek érdekében legfeljebb négy hónapon belül tegyen kiigazító intézkedéseket.  Solbes közleménye szerint a portugál adatokat az az átvilágítás szolgáltatta, amelyet a nemzeti bank kormányzója által vezetett munkacsoport készített, s amely egyben komoly hiányosságokat tárt fel a költségvetési hiány és az államadósság adatainak kezelésében. A biztos ezért felhívta a portugál kormányt, hogy a jövőben sokkal gondosabban járjon el a fontos gazdaságstatisztikai adatok gyűjtésével. (MTI) Ajánlat: EU   Korábban: Mégis figyelmeztetheti az unió Németországot    (2002. június 30.)","[""Portugália"",""államadósság"",""Európai Bizottság"",""költségvetési hiány"",""Európai Unió"",""EU Bizottság""]",0
988,2473,https://www.origo.hu/gazdasag/hirek/vilaggazdasag/20030106bush.html,gazdasag,www.origo.hu,[origo],,Bush radikális adóreformot tervez,"Az Egyesült Államok elnöke, George W. Bush gazdaságélénkítő programjának ismertetésekor általános meglepetést keltve kijelentette: el kívánja törölni az osztalékadót. A lépés 20 százalékkal növelheti a részvényárfolyamokat.","Amerikában hétfőn intenzív politikai vitahét kezdődik a BBC News szerint: a gazdaság élénkítésével kapcsolatos elképzeléseiket mérik össze a demokrata és a republikánus képviselők. Először a demokraták fedik fel programcsomagjukat, hétfőn, ezt követi majd a Bush-adminisztráció tervezetének ismertetése kedden. A New York Times szerint ennek a 600 milliárd dolláros tervezetnek központi eleme a részvényeseknek fizetett társasági osztalék adójának eltörlése. 20 százalékkal emelkedhetnek a részvényárfolyamok Ha ez az elképzelés megvalósul - a korábbi tervek az osztalékadó megfelezéséről szóltak -, az a következő tíz évben 300 milliárd dollárjába kerülne az amerikai államkincstárnak. A Fehér Ház illetékesei szerint a tervezet elfogadása esetén azonnal életbe lépne, írta a New York Times. Szakértők szerint az osztalékadó eltörlése mintegy 20 százalékkal emelné a részvények árfolyamát. Az amerikai állampolgárok zöme részvénytulajdonos, ezért a módosítás egyben befektetés-ösztönző és fogyasztásnövelő hatású is lehet. Bush elnök chicagói beszédében ismerteti a tervezet részleteit. Elemzők szerint a programcsomag fontos eleme a 2004-es választási kampánynak. Gazdasági szakértők szerint az osztalékadó eltörlésén kívül több olyan adócsökkentés is szerepel a tervezetben, amelyeket 2004-ben és 2006-ban vezetnének be: ilyen lenne például a házaspároknak járó kedveszmények bővítése, vagy a munkanélküli segély meghosszabbítása is. Rossz helyen - rossz időben A tervezet ellenzői szerint a Bush-adminisztráció programcsomagja a gazdagoknak, nem pedig a középosztálynak és a szegényekenk kedevez majd, emellett pedig növeli a büdzsé hiányát. A szenátus demokrata frakcióvezetője, Tom Daschle szerint a tervezet ""rossz időben született rossz ötlet, amely eltéveszti a célcsoportját"".","[""USA"",""New York"",""adóreform"",""George W. Bush"",""részvényárfolyam""]",0
621,221,https://index.hu/gazdasag/2009/05/17/bohozat_az_ingatlanado_koruli_huzavona/,gazdasag,index.hu,Inforádió,2009.05.17. 20:52,Bohózat az ingatlanadó körüli huzavona,"Az Ernst and Young adószakértője, Vámosi-Nagy Szabolcs szerint a forgalmi érték alapú adónem kezelhetetlen helyzetet teremt.","Bohózatnak nevezte az ingatlanadó körüli huzavonát az Ernst and Young adószakértője. Vámosi-Nagy Szabolcs emlélkeztetett arra: előbb bevezették az értékalapú adót, majd visszavonták, most először egységes és kötelező adóról volt szó, a legutóbbi tervek pedig újra luxusadóról szólnak, csak 100 millió helyett 30 millió forintos értékhatárral.  A szakember hangsúlyozta: az értékalapú helyett a forgalmi érték alapú adó kezelhetetlen lesz, mert - mint fogalmazott - egy ingatlannak annyi forgalmi értéke van, ahányan értékelik. Hozzátette: a Magyarországnál fejlettebb államok mindegyikében egységes és értékalapú ingatlanadó van.  Vámosi-Nagy Szabolcs úgy vélte: ha ezt vezetnék be itthon is, akkor meg lehetne szüntetni az ingatlannal összefüggő helyi adókat - a házadót, a telekadót, a kommunális adót és az idegenforgalmi adót -, míg a mostani tervek szerint ezek mellett lesz egy ötödik fajta. Mint mondta, négy és fél év alatt ez lesz a 13. plusz adónem.",,0
1927,8260,https://aktiv.origo.hu/gazdasag/hirek/vilaggazdasag/20050113gyorsult.html,gazdasag,aktiv.origo.hu,MTI,2005.01.13. 10:03,Gyorsult a növekedés Németországban,"Négy éve a leggyorsabb ütemben nőtt a német gazdaság tavaly az export erőteljes bővülésének köszönhetően. Az államháztartás hiánya a hazai össztermék (GDP) 3,9 százalékára rúgott, és ezzel ismét meghaladta a stabilitási paktum által megkívánt 3 százalékot.","A német statisztikai hivatal adatai szerint a GDP 1,7 százalékkal nőtt tavaly, miután 2003-ban 0,1 százalékkal visszaesett. Elemzők is ekkora növekedésre számítottak. Utoljára 2000-ben nőtt a tavalyinál nagyobb mértékben a GDP, 2,9 százalékkal. Az export 8,2 százalékkal növekedett, miközben a belföldi kereslet lanyha volt: a vállalatok mindössze 1,2 százalékkal növelték beruházásaikat, a magánfogyasztás pedig 0,3 százalékkal visszaesett.","[""Németország"",""államháztartás"",""német gazdaság"",""export"",""GDP""]",0
1837,7816,https://magyarnemzet.hu/gazdasag/beruhazasi-csomag-tobbek-kozott-magyarorszag-infrastrukturalis-projektjei-szamara-6512816/,gazdasag,magyarnemzet.hu,,2019. április 2. kedd 14:01,Beruházási csomag többek között Magyarország infrastrukturális projektjei számára,Az Európai Bizottság kohéziós politika keretében 4 milliárd eurós (egy euró mintegy 322 forint) beruházási csomagot fogadott el 10 tagállam 25 nagyszabású infrastrukturális projektje számára. Magyarország esetében a támogatás jobb forgalmi összeköttetéseket tesz lehetővé Budapest körül a torlódások csökkentése és a jobb közlekedésbiztonság elérése érdekében – közölte az uniós bizottság kedden.,"A beruházási csomag Bulgáriát, Csehországot, Görögországot, Lengyelországot, Magyarországot, Máltát, Németországot, Olaszországot, Portugáliát és Romániát érinti. A projektek a szakpolitikai területek széles körére, mint az egészségügy, a közlekedés, a kutatás, a környezetvédelem és az energia terjednek ki. A nemzeti társfinanszírozásokkal kiegészítve a projektek teljes beruházási értéke eléri a 8 milliárd eurót. Mint közölték, az uniós bizottság 105,5 millió eurót (mintegy 34 milliárd forint) különített el a budapesti körgyűrű déli részének fejlesztésére, ezen belül út- és hídfelújításra, valamint új kerékpárutak építésére. A projekt megvalósulásával lerövidül az érintett területen naponta közlekedő 90 ezer jármű menetideje, és javul a közlekedés biztonsága. A forgalom városközponttól elterelésével a forgalmi torlódások is mérséklődnek.","[""beruházás"",""csomag"",""eu"",""infrastruktura fejlesztés"",""Magyarország""]",0
727,889,https://www.origo.hu/gazdasag/magyargazdasag/20060530akormany.html,gazdasag,www.origo.hu,[origo],2006.05.30. 10:33,A kormány előtt a nemzeti megújuló stratégia,"A kormány a közeljövőben tárgyalja a friss Nemzeti Megújuló Stratégiát, amely 2010-re, a jelenlegi 5,2 százalékról, 8,2 százalékra növelné a megújuló energiák felhasználási részarányát. A villamosenergia-rendszert fel kell készíteni arra, hogy képes legyen befogadni a megújuló energiát - hangzott el egy budapesti konferencián.","Elkészült a Nemzeti Megújuló Stratégia, amely hamarosan a kormány elé kerül. E szerint a megújuló energia-felhasználás részarányát 2010-re, a jelenlegi 5,2 százalékról, 8,2 százalékra növelnék. A nemzetközi tendenciákhoz hasonlóan, Magyarország esetében is főleg a biomassza és a biodízel részarányának jelentős növekedése várható. Ugyanakkor, ha valós alternatívát akarunk például a földgázzal szemben felmutatni, akkor alapvetően csak a nukleáris energia-termelést vehetjük számba - hangzott el egy, az alternatív energia-forrásokkal foglalkozó budapesti konferencián.  Hatvani György, a gazdasági tárca energetikai helyettes államtitkára szerint a megújuló és a hagyományos energia-termelés csak együtt képzelhető el. Tudomásul kell venni, hogy a megújuló energia-termelés egy potenciális lehetőség, amit úgy kell igénybe venni, hogy az energia-politika három alappillére, a fenntarthatóság, a versenyképesség és az ellátás biztonsága ne sérüljön. Nem szabad megfeledkezni a gazdaságosság kérdésénél arról sem, hogy a beruházási költségek, egy kilowattra számolva, a naperőmű esetén 1,2 milliárd forintba, a biogáz erőmű esetén 800 ezer forintba, a szélerőműveknél 300 ezer forintba, a kapcsolt földgáztüzelésű erőműnél pedig 150 ezer forintba kerülnek.  Tombor Antal, a MAVIR elnök-vezérigazgatója szerint a magyar villamosenergia-rendszert fel kell készíteni arra, hogy képes legyen befogadni a megújuló, ezen belül is, kiemelten a szélenergiát.  Mártha Imre, az MVM kereskedelmi igazgatója úgy vélte, sem a kormány, sem a fogyasztók nincsenek tisztában azzal, hogy mekkora terhet jelentenek a megújuló energia-hordozók az egész gazdaságnak és az országnak. Még ma, vagyis 2006-ban sem érvényesül a kapcsolt és a megújuló energia-termelésben a verseny, a hatékonyság kérdése - tájékoztatta a Magyar Energiahivatal az [origo]-t.","[""megújuló energia"",""részarány"",""villamosenergia-rendszer""]",0
2257,10656,https://aktiv.origo.hu/gazdasag/hirek/hazaihirek/20051116kotelezo.html,gazdasag,aktiv.origo.hu,[origo],2005.11.16. 9:04,Kötelező: a PSZÁF óvatosságra int,"A biztosítóegyesületekkel kötött szerződés alapján tagdíjfizetési, vagy akár pótdíjfizetési kötelezettség is keletkezhet - hívja fel a figyelmet a Pénzügyi Szervezetek Állami Felügyelete a kötelező gépjármű-felelősségbiztosítással kapcsolatban. Sms-váltás esetén a kötelező írásbeliséget csak a biztosítási kötvény kiállítása valósítja meg.","A biztosítóegyesületekkel történő szerződéskötés során az ügyfeleknek tudatában kell lennie annak, hogy az egyesület tagjává válnak és a biztosítási díj megfizetésén túlmenően a biztosító egyesület alapszabályában foglaltaktól függően tagdíjfizetési kötelezettségük is fennállhat. Továbbá a biztosító egyesületek legfelsőbb szerve - ha ezt az alapszabály lehetővé teszi - jogosult pótlólagos befizetési kötelezettség előírására, ha más források nem elégségesek az egyesület tárgyévi kötelezettségeinek teljesítésére - közölte a Pénzügyi Szervezetek Állami Felügyelete. A piaci szereplők a szerződések létrehozatalának folyamatában sms útján is válthatnak üzenetet, így szélsőséges esetben - azaz amennyiben a szerződéskötés folyamatában semmilyen írásbelinek minősülő dokumentum nem keletkezik - a biztosítási szerződés esetén kötelező írásbeliséget csak a biztosítási kötvény kiállítása valósítja meg. A szerződés létrejöttét megelőző sms-váltás vonatkozásában tudatában kell lenni annak, hogy a szerződés létrejöttét megelőzően - a biztosítási kötvény kiállításáig - a piaci szereplők szándékának, illetőleg ajánlatuk tartalmának igazolására mindösszesen sms-ek állhatnak rendelkezésre. Mindaddig tehát, amíg a biztosítók által kiállított kötvény alapján a biztosítási szerződés létre nem jön, a felek írásos formában a szerződéskötéssel kapcsolatos nyilatkozataikat igazolni nem tudják. Az interneten elérhető különböző díj-kalkulátorok használata esetén figyelemmel kell lenni arra, hogy a biztosítók a 2005. október 29-én közzétett (""hivatalos"") díjtarifájukat kötelesek alkalmazni, akkor is, ha a kalkulátorok esetleg hibás beállítása miatt a közzétett díjtarifától eltérő díj számítható ki.","[""értékpapír"",""biztosítás"",""írásbeliség"",""Pénzügyi Szervezetek Állami Felügyelete""]",0
792,1242,https://magyarnemzet.hu/gazdasag/az-mkb-is-eletbe-leptette-a-moratoriumot-7906787/,gazdasag,magyarnemzet.hu,Magyar Nemzet,2020. március 19. csütörtök 16:10,Az MKB is életbe léptette a moratóriumot,"A rendeletnek eleget tevő ügyfélkiszolgálás biztosítása érdekében az MKB Bank az eddigi hirdetményeiben hatályos fogyasztási hitelek közül átmenetileg felfüggeszti a személyi kölcsön, a hitelkártya- és lakossági folyószámlahitel-termékek értékesítését – közölte a pénzintézet. A felfüggesztés célja a rendeletnek történő mielőbbi tartalmi megfelelés, valamint a további ügyfél-kiszolgáláshoz szükséges technikai feltételek biztosítása.","Az MKB Bank jelezte azt is, hogy felfüggeszti a rendelet hatálya alá tartozó hitelek törlesztőrészleteinek beszedését. A törlesztőrészletekkel kapcsolatos további tájékoztatást a Magyar Nemzeti Bankkal és a Bankszövetséggel történő egyeztetést követően biztosítanak. A moratórium minden ügyfélre vonatkozik, azonban a kormány rendelete lehetőséget biztosít arra, hogy az ügyfelek a szerződés szerinti törlesztéseiket változatlanul, az eredeti szerződési feltételek szerint teljesítsék, ezzel elkerülve az esetleges későbbi törlesztőrészlet növekedését. – Amennyiben ügyfeleink nem szándékoznak igénybe venni a moratóriumot, biztosítjuk számukra a folyamatos törlesztés lehetőségét. Az ezzel kapcsolatos tudnivalókról a későbbiekben biztosítunk tájékoztatást – közölte a bank.","[""koronavírus"",""MKB"",""moratórium""]",0
2007,8897,https://aktiv.origo.hu/gazdasag/hirek/hazaihirek/20031203aruhitel.html,gazdasag,aktiv.origo.hu,[origo],,Egyszerű és drága áruhitelek,"Decemberben a boltok forgalmának növekedésével párhuzamosan nő a kereslet az áruhitelek iránt. A vásárlók hitelfelvételkor leginkább arra figyelnek, hogy mennyi a havi törlesztőrészlet; a kölcsön egyéb feltételeinek azonban már kevesebb figyelmet szentelnek. Ekkor járnak jól a bankok.","Decemberben a boltok forgalma a duplája a januárinak az elmúlt évek tapasztalata szerint, bár a karácsonyi szezon és a forgalomnövekedés már idén is megkezdődött novemberben - mondta az [origo]-nak Vámos György, az Országos Kereskedelmi Szövetség főtitkára.  Arra nincsen adat, hogy pontosan mekkora az áruvásárlásra felvett hitelek összege, de valószínű, hogy a hitelek jelentősen növelik a vásárlási kedvet, mert a lakosság eladósodott - mondta Vámos György. A Westend bevásárlóközpontban lévő Media Marktban két bank kínál áruhitelt a vásárlóknak, a Budapest Bank és a Magyar Cetelem Bank. A Cetelemnél igényelt áruhitelek száma már november elejétől kezdve egyenletesen nőni kezdett, míg mostanra a szokásosnál mintegy háromszor több szerződést kötnek az ügyfelekkel - mondta a [origo]-nak a bank munkatársa. Erős a verseny a hitelnyújtó intézetek között: az új cégek megjelenésével könnyebbé vált a hitelfelvétel, korábban a különféle igazolások miatt jóval hosszabb volt az ügyintézés folyamata. Mára az új módszer miatt - amihez csak néhány papír kell - a hitelképességi tényezőket a nyugati minták alapján ítélik meg. A tapasztalatok szerint beváltak ezek a módszerek, a boltban fél órán belül eldöntik, hogy valaki hitelképes vagy sem. Vámos György szerint az áruhitelek igen drágák. A teljes hiteldíjmutató (THM) a bankok konstrukcióiban jóval 20-30 százalék fölött van, ami az infláció 4-5-szörösét jelenti. A tapasztalatok szerint a vásárlók elsősorban arra figyelnek, hogy mennyi a havi törlesztőrészlet, a hitel részletei és az egyéb költségek kevéssé érdekli a vásárlókat. Forrás:  [origo] A teljes hiteldíj az az összeg, amelyet a hitelfelvevőnek a tőkeösszeg visszafizetésén felül fizetnie kell, így a THM tartalmazza a hitellel kapcsolatban felmerülő összes kamat-, díj- és kezelési költséget. Értelemszerűen minél alacsonyabb a THM, annál kedvezőbb a fizetendő teljes hiteldíj. A hiteldíjba ugyanakkor nem tartoznak bele olyan esetleges költségek, mint például a késedelmi kamat, biztosítási-, garancia-, átutalási díjak és egyéb, nem teljesítésből eredő fizetési kötelezettségek. Ezek a költségek a hiteldíjon felül terhelik a hitelfelvevőt.","[""hitel"",""devizapiac"",""bank""]",0
925,2076,https://www.origo.hu/gazdasag/hirek/vilaggazdasag/20030130csokkent.html,gazdasag,www.origo.hu,[origo],,Lassult az amerikai GDP növekedése,"Lassult az amerikai gazdaság növekedése a negyedik negyedévben. A harmadik negyedben tapasztalt 4 százalékos növekedés után a negyedik negyedben 0,7 százalékos növekedést regisztráltak.","A lassulás főleg a növekvő munkanélküliségnek, a magánfogyasztás visszaesésének, a hektikus tőkepiacnak illetve a háborús félelmeknek köszönhető, írta a Wall Street Journal. A kereskedelmi minisztérium adatai szerint a bruttó nemzeti össztermék 0,7 százalékos emelkedést mutatott a negyedik negyedévben, szemben az előző negyedév 4 százalékos növekedésével. A visszaesés miatt felerősödtek az újabb recessziótól való félelmek, a szaklap szerint. A 0,7 százalékos növekedés 2001 harmadik negyedéve óta a legrosszabb adat. Akkor 0,3 százalékos volt a bővülés.  Éves összevetésben tavaly 2,4 százalékos GDP bővülés volt tapasztalható az Egyesült Államokban. A munkanélküliek száma 14 ezerrel nőtt, és jelenleg 397 ezer, a minisztérium adatai szerint. A Dow Jones és a CNBC elemzői 4 ezres növekedésre számítottak. A magánfogyasztás, ami a gazdasági növekedés kétharmadát teszi ki az Egyesült Államokban, csupán 1 százalékkal nőtt az utolsó negyedben, és 1993 óta a legrosszabb szinten van.","[""Egyesült Államok"",""USA"",""növekedés"",""negyed"",""amerikai gazdaság"",""GDP""]",0
1766,7428,https://www.origo.hu/gazdasag/20111010-elhalasztjak-a-jovo-heti-eucsucsot.html,gazdasag,www.origo.hu,MTI,2011.10.10. 15:52,"Nincs egyezség a válságkezelésről, halasztják az EU-csúcsot","Az Európai Tanács elnöke már tudja, nem lesznek képesek előkészíteni egy hét alatt az adósságválság kezeléséhez szükséges intézkedéseket.","Csaknem egy héttel későbbre halasztották az eredetileg jövő hétfőre tervezett EU-csúcstalálkozót, mert a tagállamok egyelőre nem tudták előkészíteni mindazokat az intézkedéseket, amelyek az euróövezeti fizetési válság kezelésével, azon belül elsősorban a görög helyzettel kapcsolatban szükségessé váltak. Herman Van Rompuy, az EU-országok állam-, illetve kormányfői testületének, az Európai Tanácsnak az elnöke hétfőn Brüsszelben bejelentette, október 17. helyett október 23-án, vasárnap találkoznak majd Brüsszelben az uniós csúcsvezetők. Van Rompuy azt is közölte, hogy megkérte az EU-országok pénzügyminisztereit, tartsanak még egy értekezletet a csúcstalálkozó előtt.","[""Herman van Rompuy"",""Brüsszel"",""halasztás"",""EU-csúcs"",""adósságválság"",""Európai Unió""]",0
632,280,https://magyarnemzet.hu/gazdasag/megujulnak-az-ingyenes-balatoni-furdok-5420033/,gazdasag,magyarnemzet.hu,Gulyás J. Attila,2019. március 8. péntek 07:34,Megújulnak az ingyenes balatoni fürdők,"Folytatódik a Magyar Turisztikai Ügynökség strandfejlesztési programja, a balatoni szabad strandok korszerűsítésére pályázati úton három-, a dunakanyariakra és a Tisza-taviakra egy-egymilliárd forint fordítható. Megkérdeztük a helyi önkormányzatok vezetőit, milyen terveik vannak a támogatás felhasználására.","Korszerű, a szeszélyes időjárásnak is ellenálló, vízbe vezető lépcsőkkel látná el két kilométer hosszú szabadstrandját és három kisebbet Balatonlelle önkormányzata, de elsőként a nagy strand tízmilliós játszótérfejlesztési tervét valósítanák meg. Kenéz István polgármester tudja, hogy maximum százmillió forintra pályázhatnak, de mint megjegyezte, ennek a kétszeresét is el tudnák költeni. Boglár a hathektáros Platán strand gumipályáját fejlesztené, épületfelújításokra, forgalomrendezésre és a vízi játszótér beléptető rendszerének bevezetésére fordítaná az elnyert támogatást. – Egyelőre tanulmányozzuk a pályázati kiírást, és amint a részleteket is megismerjük, rögvest hozzáigazítjuk a terveinket – jelezte lapunknak Mészáros Miklós polgármester. A Balatonfüred közeli Örvényes a múlt évben egy harminc-, majd egy 217 millió forintos TOP-pályázaton nyert el támogatást üdülőhely-fejlesztésre, a közelmúltban pedig megtörtént egy turisztikai célú épületegyüttes közbeszerzési pályázatának kiírása. Emellett a Strand 2 pályázaton elnyerhető pénzt iszapkotrásra és a strand kétezer négyzetméternyi zöldterületének rendezésére fordítanák – mondta a Magyar Nemzetnek Huszár Zoltán polgármester. A hét-nyolcszáz fürdőző befogadására alkalmas tihanyi Gödrös strandnál elsősorban az útburkolat rendbetételére kell a támogatás – válaszolta kérdésünkre Tósoki Imre polgármester. – Mint ismert, a Tihanyi-félsziget a világörökségi helyszín várományosa, így magától értetődő, hogy a fürdőzésre alkalmas szabad vízi területek is megfeleljenek a cím odaítélési követelményeinek – fűzte hozzá az önkormányzati vezető. A fővároshoz legközelebb lévő Zamárdi három kilométer hosszú, gigarendezvényeknek is helyet adó szabadstrandján csak a kisgyerekek pancsolására alkalmas vízparti hely hiányzik, ezért elsősorban az úgynevezett öblösítésre fordítanák a támogatást – válaszolta érdeklődésünkre Csákovics Gyula. A fesztiválvárossá avanzsált Zamárdi polgármestere megismételte: nem kérdés, hogy továbbra is ingyenes marad-e a fürdőzés a város legnagyobb strandján. – Eljutottunk oda, hogy ma már a szabadstrandokkal szemben is követelmény a kulturált fürdőzés feltételeinek biztosítása. Mi határozottan erre törekszünk – szögezte le Zamárdi első embere. – Jó az irány. A Balaton-törvény figyelembevételével készült helyi építési szabályzatok átgondoltak, pontosan meghatározzák a szabadstrandfejlesztések mikéntjét. Az ingyenes fürdőhelyeken is kell lennie ingyenes illemhelyes vizesblokknak, legyen büfé, kisvendéglő, sporteszközkölcsönző – sorolta a legfontosabbakat Molnár Árpád. Siófok korábbi főépítésze úgy fogalmazott: egy szabadstrandnak építészetileg is a szép arcát kell mutatnia. – A több évtizede álló, öreg, jellegtelen bodegákat, büféket, bisztrókat a tulajdonos egyetértésével „át kell telepíteni” új, építészeti szempontból is kifogástalan, korszerű, többfunkciós strandi létesítménybe. Amint ez például a csak szabadstrandos Balatonfenyvesen vagy Zamárdiban történik – fűzte hozzá a szakember.","[""balaton"",""fejlesztés"",""Magyar Turisztikai Ügynökség"",""strand""]",0
230,9181,https://magyarnemzet.hu/sport/minden-idok-legjobbja-godorne-nagy-mariann-8277096/,sport,magyarnemzet.hu,Ballai Attila,2020. június 22. hétfő 21:00,Minden idők legjobbja: Gódorné Nagy Mariann,"Női kézilabda-válogatottunk régi és új szövetségi kapitányait kértük fel „királynőválasztónak”, és ők Gódorné Nagy Mariann fejére helyezték a koronát. A Nemzeti Sport, a Magyar Nemzet, az Origó és a Magyar Kézilabda-szövetség közös szavazási akciójában Görbicz Anita végzett a második, Sterbinszky Amália a harmadik helyen, de – ellentétben az ilyenkor bevett fordulattal – ők semmiképpen sem udvarhölgyek, hanem szintén királynők. Különböző (sport)történelmi korok uralkodói, akiket vár a sportági Hírességek Csarnoka.","Tizenhárom szakember állította össze a tízes listáját, és a hagyományokból, az eredményekből adódóan volt kénytelen több kedves, veretes nevet lehagyni róla, mint amennyit felírhatott rá. Az első helyezettek mindenkinél tíz pontot kaptak, onnan egyesével haladva a tizedikek egy pontjáig. Mindezek alapján alakult ki a végső sorrend: 1. Gódorné Nagy Mariann 99 pont, 2. Görbicz Anita 97, 3. Sterbinszky Amália 96. Előző játékunk, A pólósok pólósa dobogója így festett: 1. Faragó Tamás 78, 2. Kásás Tamás 75, 3. Gyarmati Dezső 74. Ugyanaz a kiélezett verseny, alig érzékelhető különbség; mint amikor a kapufáról kifelé vagy befelé pattan a labda. (Az abszolút számok a vízilabdásoknál azért kisebbek, mert 11 tagú volt a zsűri.) Mégsem szerencse dolga, hogy így alakult, a szavazók napokig tépelődtek a válaszokon. Egyikük kijelentette, háborítatlan nyugdíjas éveit zavartuk meg felkérésünkkel, de örömmel tett eleget neki, és reméli, nem lőtt nagyon mellé. Most megnyugodhat: majdnem tökéletesen célba talált. Sterbinszky Amália dobogós helyezése is vitathatatlan. Már feltűnésekor teljes fegyverzetben mutatkozott meg, a szakmából és a sportági közvéleményből egyszerre szakadt fel a sóhaj: végre itt van, aki megváltja majd a magyar női kézilabdát! Amália be is teljesítette e reményt. Az 1970-es évek „bronzkorában” az 1976-os montreali olimpia, valamint három világbajnokság egyaránt 3. helyezésének vezéralakja lett. Harminckét esztendősen a hazai vb-ezüsttel és a BL-előd BEK megnyerésével teljesedett be a pályafutása. Klubszinten a Ferencvárossal robbant be, így nem kis felzúdulás követte elhatározását, hogy a Vasasba igazol. Hiszen a bajnokcsapatot hagyta ott – igaz, a majdani bajnokért. A Vasas 1972-ig egyetlen egyszer sem zárt a tabella élén, onnantól fogva bezzeg zsinórban tizenegyszer! Elhódította a XX. század legjobb női játékosa megtisztelő címet, ám e dicsőség már a távolban érte, miután Dániába ment férjhez. Helsingörbe, Hamlet városába igazolt, de ez nem tragédia, hiszen így is örökre a magyar kézilabdakincs része. Miként Görbicz Anita, a klubhűség mintaképe. A Győri ETO-ban kezdte példátlan ívű pályafutását, és minden bizonnyal ott is fejezi majd be. E városban, a junior-vb-n, 2001-ben villantotta meg először a nemzetközi mezőnynek, mi lakozik a fejében és a csuklójában, a meccsek után már az ellenfelek is vele fotózkodtak. A 2003-as horvátországi felnőtt világbajnokság édesbús döntője és ezüstérme kapcsán a fél kézilabdás világ zárta szívébe azt a tündökletes tehetségű „gyerekembert”, aki a kamerák kereszttüzében elsiratta az aranyat. Nem tudhatta, hogy válogatott mezben ezt követően már legjobb esetben is bronzok jönnek, a 2005-ös vb-n, a 2004-es és 2012-es Eb-n. Azt még kevésbé, hogy a Győr egyszer csak legyőzhetetlenné válik. A magyar bajnokságot 2005-től kezdve mostanáig 13-szor nyerte meg, az európai porondon a 2013-as BL-elsőség hozta meg az áttörést, két nappal Anita harmincadik születésnapja előtt, ráadásul a szülővárosában, Veszprémben, a Larvik elleni döntő visszavágóján. Azóta ötszörös BL-győztes, és szeptemberben akár hatszoros is lehet. Gódorné Nagy Mariann, A kézisek kézise három BEK-trófeát őriz. Kettőt az osztrák Hypóval söpört be, de a számunkra, bizonyára számára is legbecsesebb az 1982-es serleg, a Vasas és női kézilabdázásunk első kupasikere a bajnokok között. A Sterbinszkynél hét évvel fiatalabb átlövő már tizennyolc esztendősen, az 1975-ös vb-n bemutatkozott, még a Csornai SE játékosaként, és éppen úgy bronzéremmel tért haza, mint a montreali olimpiáról. 1980-ban szerződtette a Vasas, és onnantól senkinek nem kellett aggódnia amiatt, lesz-e élet Sterbinszky után. 1982-ben, női kézilabdázásunk csúcsévében már ő volt a királynő. A földkerekség legjobb klubja, a Szpartak Kijev elleni BEK-elődöntő visszavágóján 10 gólt lőtt, a Radnicski Beogradnak a finálé két mérkőzésén tizenhetet rámolt be. A decemberi világbajnokságon, a Budapest Sportcsarnokban, az ezüstérem felé vezető úton, a három kulcsmeccsen így alakult a góltermelés: NDK 17-17, Gódorné 11 gól; Csehszlovákia 20-17, Gódorné 12; Szovjetunió 15-13, Gódorné 7. Még egy számadat: 281 mérkőzésével ő minden idők legtöbbszörös magyar válogatottja. A német Leverkusenben, majd az osztrák Hypóban légióskodott, manapság a nyugati határszélen, az Őrségben él. Férjével üzemeltetett szabadidőközpontja maga a harmónia. A kézisek kézise dobogójának értékét tovább emeli, hogy a 4–10. helyen is korszakos klasszisok végeztek, akik számos országban minden idők legjobbjai lehettek volna; de igaz ez mindenkire, aki akár csak egyetlen pontot is kapott. A kézisek kézise első tíz helyezettje : 1. Gódorné Nagy Mariann 99 pont, 2. Görbicz Anita 97, 3. Sterbinszky Amália 96, 4. Kökény Beatrix 71, 5. Radulovics Bojana 66, 6. Pálinger Katalin 40, 7. Farkas Ágnes 32, 8. Elekné Rothermel Anna 30, 9. Horváth Klára 25, 10. Siti Beáta 24. A második Görbicz Anitáról  IDE KATTINTVA , a harmadik Sterbinszky Amáliáról  IDE KATTINTVA ,  a 4-10. helyezettekről  IDE KATTINTVA  olvashat bővebben. A Magyar Nemzet, a Nemzeti Sport és az Origó kezdeményezése a Kézisek kézise elnevezésű játék, amelyben a  Pólósok pólósához  hasonlóan minden idők legjobb magyar kézilabdázóját keressük, igazán  rangos zsűri  segítségével. A nők kézisekkel kezdődik játékunk, melyben felidéztük a  60-as , a  70-es , a  80-as  éveket, valamint a  legújabb idők  sikereit.","[""Gódorné Nagy Mariann"",""kézilabda"",""kézisek kézise"",""legjobb""]",1
889,1852,https://magyarnemzet.hu/gazdasag/juniusban-tobb-budapesti-jaratat-is-ujrainditja-a-lufthansa-8122709/,gazdasag,magyarnemzet.hu,,2020. május 15. péntek 13:37,Júniusban több budapesti járatát is újraindítja a Lufthansa,"Több budapesti járatát is újraindítja a Lufthansa-csoport, a frankfurti, zürichi, stuttgarti és düsseldorfi járatok is elindulnak júniusban – közölte pénteken a cég magyarországi képviselete az MTI-vel.","A közlés szerint a Lufthansa június 1-jétől mindennap egyszer közlekedik majd Budapestre Frankfurtból, hétfőn, szerdán, pénteken és vasárnap reggel, kedden csütörtökön és szombaton pedig délután érkeznek meg a társaság Airbus A320neo gépei. A Swiss június 5-étől hetente kétszer, hétfőn és pénteken repül a svájci és magyar főváros között Airbus A320-asokkal, míg a cégcsoport fapados vállalata, az Eurowings hetente háromszor (hétfőn, csütörtökön és szombaton) repül Düsseldorf és szintén hetente háromszor (hétfő, csütörtök, péntek) Stuttgart felé. A Lufthansa-csoporttal június végéig Európában 106 célállomás válik elérhetővé, és 20 interkontinentális járat is elindul, a csoport hetente 1800 járatot fog közlekedtetni. Az áprilisban leállított Brussels Airlines a mostani tervek szerint június 15-ével szűkített kínálattal, de újraindul, az Austrian Airlinesnál még nem döntöttek arról, hogy júniusban újraindítják-e az üzemelést.","[""budapesti járatok"",""járvány"",""lufthansa""]",0
1351,4844,https://aktiv.origo.hu/gazdasag/hirek/hazaihirek/20030730jelentosen.html,gazdasag,aktiv.origo.hu,[origo],,Jelentősen drágulhat a cigaretta,"Átlagosan 8 százalékkal, vagyis 25-30 forinttal emelkedhet a cigaretták fogyasztói ára január elsejétől, a Napi Gazdaság számításai szerint, ha a dohánygyártók teljes mértékben áthárítják a tervezett jövedékiadó-emelést a fogyasztókra. 2008 után az EU-normák miatt akár 600 forintba is kerülhet egy doboz cigaretta.","Előreláthatólag 17,6 százalékkal nő a dohánytermékek jövedéki adója, a kormányzat tervei szerint. Az év hátralévő részében ez a tervezett emelés még módosulhat, mondta Máté Dániel pénzügyminisztériumi szóvivő. A tervezett emelésről a Napi Gazdaság szerint a gyártók még nem kaptak semmilyen tájékoztatást. A legutóbbi 20 százalékos jövedékiadó-emelés hozzávetőlegesen 10 százalékkal drágította a dohánytermékek árát. A termék jövedéki adójának 2008-ig el kell érnie az Európai Unióban is alkalmazott szintet, ez ezer szálra 64 eurót jelent. A jelenlegi euró/forint árfolyamon átszámolva ez 20 szál cigarettára 338 forint, ami 500-600 forintos fogyasztói árat jelentene dobozonként. Jelenleg a kedveltebb márkák átlagosan 340 forintba kerülnek.","[""Gazdaság"",""devizapiac"",""cigaretta"",""fogyasztói ár"",""EU-norma"",""Napi Gazdaság""]",0
962,2321,https://www.origo.hu/gazdasag/20071126-erosodessel-nyitott-a-tozsde.html,gazdasag,www.origo.hu,MTI,2007.11.26. 9:29,Er�s�d�ssel nyitott a t�zsde,"A Budapesti �rt�kt�zsde r�szv�nyindexe, a BUX 202,40 pontos emelked�ssel, 25 533,13 ponton nyitott h�tf�n. A p�nteki z�r� �rt�k�hez k�pest 0,80 sz�zal�kkal er�s�d�tt.","A kedvez� nemzetk�zi hangulat hat�s�ra emelked�st v�rnak az elemz�k h�tf�n a Budapesti �rt�kt�zsd�n. Az optimizmus oka, hogy az Egyes�lt �llamokban megkezd�d�tt a kar�csonyi v�s�rl�si szezon, �s a jelek szerint a forgalom ism�t rekordot fog d�nteni. Emiatt a t�zsd�ken is optimista hangulat uralkodik: mind a New York-i, mind az �zsiai indexek pluszban z�rtak, �s Eur�p�ban is pozit�v napra sz�m�tanak - fejtette ki Suppan Gergely, a Takar�kbank elemz�je. A hazai esem�nyek k�z�l Suppan Gergely kiemelte a monet�ris tan�cs d�lut�ni �l�s�t, amelyt�l az elemz�k t�bbs�ge nem v�r kamatcs�kkent�st. Fontos ir�nymutat� lehet azonban a d�nt�ssel egy id�ben napvil�gra ker�l� infl�ci�s jelent�s, amelyben a jegybank felv�zolja, hogy milyen infl�ci�val sz�mol a k�vetkez� id�szakban. A piac v�rakoz�sa szerint az MNB cs�kkenteni fogja az infl�ci�s c�lj�t. A BUX p�nteken 315,89 pontos, 1,26 sz�zal�kos emelked�ssel, 25 330,73 ponton z�rt. A r�szv�nypiac forgalma alacsony volt, 15,4 milli�rd forint �rt�kben sz�lettek �zletek, a vezet� r�szv�nyek az OTP kiv�tel�vel er�s�dtek az el�z� napi z�r�shoz viszony�tva. Az OTP r�szv�nyek �rfolyama 19 forinttal, 0,23 sz�zal�kkal 8 200 forintra m�rs�kl�d�tt. A Mol �ra 645 forinttal, 2,61 sz�zal�kkal 25 345 forintra emelkedett. A Magyar Telekom 2 forinttal, 0,23 sz�zal�kkal 887 forintra er�s�d�tt. A Richter r�szv�nyek 875 forinttal, 2,38 sz�zal�kkal 37.580 forintra dr�gultak, a m�sik gy�gyszerr�szv�ny, az Egis 470 forinttal, 2,44 sz�zal�kkal er�s�d�tt, 19.695 forinton z�rt.","[""tőzsde"",""emelkedés"",""BUX"",""Budapesti Értéktőzsde Rt.""]",0
755,1033,https://magyarnemzet.hu/gazdasag/csokkent-a-sertes-esik-a-csirkehus-ara-8048351/,gazdasag,magyarnemzet.hu,,2020. április 27. hétfő 09:25,"Átalakul a piac: csökkent a sertés-, esik a csirkehús ára","Jelentősen csökkent az elmúlt hetekben az élősertés ára a koronavírus-járvány miatt – mondta Horváth István, a Vágóállat és Hús Szakmaközi Szervezet és Terméktanács elnöke.","Közölte, a vágóhidak a járványhelyzetben képtelenek tartani az előzőleg szerződésben rögzített felvásárlási mennyiséget, ráadásul bezártak az éttermek és a szállodák, így jelentősen csökkent a forgalom, és a veszteséget a vágóhidak a állattartókra szeretnék „áttolni”. Az elnök megjegyezte, hogy a vaddisznóknál a sertéspestis továbbra is előfordul Magyarországon, és a betegség miatt már 2018 októberétől nem tudnak például a kínai és a japán piacra szállítani. Ugyanakkor Németországban még a vaddisznókban sincs jelen a sertéspestis, így az ország meghatározó beszállítója lett például Kínának. Az európai árakat alapvetően ez befolyásolja – mondta Horváth István, hozzátéve, hogy a turizmus megszűnése a kontinensen is súlyosan érinti az ágazatot. Februárban a vágósertés felvásárlási ára még csaknem 50 százalékkal meghaladta az egy évvel korábbit. Jelentős túlkínálat és áresés alakult ki az európai és a magyarországi baromfipiacon is, amit az ágazati szakmai szervezetek – a hazai terméktanács egyetértésével – a harmadik országokból érkező import átmeneti korlátozásával kezelnének – ismerteti a hétfői Világgazdaság.","[""áresés"",""baromfi"",""járvány"",""koronavírus"",""sértés"",""vágóhidak""]",0
1847,7850,https://www.origo.hu/gazdasag/20190124-rengeteg-a-hamis-parfum-raadasul-veszelyes-is-lehet.html,gazdasag,www.origo.hu,Origo,2019.01.24. 09:42,"Rengeteg a hamis parfüm, ráadásul az egészségre is veszélyes lehet","Sokszor szinte mindenben hasonlítanak az eredetire a hamis parfümök, egyedül az ár ébreszthet kétséget. A hamisítók, az eladók az árérzékeny vevőket próbálják megcélozni – mondta a  Magyar Időknek  nyilatkozó Leopold Róbert a Nemzeti Adó- és Vámhivatal szóvivője.","Tavaly közel százmillió forint értékben foglalt le, mintegy húszezer üveg parfümöt a NAV. A parfümök szinte kivétel nélkül hamisítványok voltak - nyilatkozta a jövedéki ügyekkel foglalkozó szóvivő. Leopold Róbert elmondta, hogy  a hamis parfümök használata veszélyt jelenthet az egészségre,  hiszen nem lehet tudni, hogy mi van az üvegekben.  A pénzügyőr őrnagy szerint legjobb esetben csak illatanyagokkal ellátott vizet vásárolnak az emberek, de a vizsgálatok kimutatták, hogy tartalmazhatnak káros hatású vegyi anyagokat, de akár  állati eredetű vizeletet is a hamisított parfümök. A Magyar idők érdeklődésére a szóvivő elmondta, hogy az illegális parfümök jellemzően a Távol-Keletről érkeznek, azonban egyre gyakrabban fordul elő, hogy az ilyen árut közel-keleti és észak-afrikai országokból próbálják behozni Magyarországra. Elmondta azt is, hogy itthon többször talált a hatóság hamis illatszereket távol-keleti állampolgárok által működtetett üzletekben, de közel-keleti, román és magyar állampolgárságú árusoktól is foglalt le szép számmal jogsértő árut a NAV. Leopold Róbert elmondta, hogy a legtöbbször nagyobb kiszereléssel találkoznak a pénzügyőrök, a pénzügyi nyomozók, vagyis  általában száz milliliteres üvegekről van szó,  de előfordulnak kisebbek, azaz ötven és harminc milliliteres hamisítványok is. Bár az utánzatok rendszerint silány minőségű termékek, de egyre gyakoribb, hogy a hamisítvány a megtévesztésig hasonlít az eredeti parfümre, ilyenkor az alacsony ár kelthet gyanút, az illatszerek ugyanis a viszonylag drága fogyasztási cikkek közé tartoznak.  A parfümhamisítók az árérzékeny vásárló igényeit igyekeznek megcélozni. A hamis parfümőket a NAV minden esetben megsemmisítetti, összetörik, összezúzzák, illetve elégetik a hamisítványokat. A szóvivő végül elmondta, hogy a hamis termékek gyártásával, eladásával minimális ráfordítással, hatalmas haszonra tesznek szert a bűnözők.  Ma már a parfümök és egyéb kozmetikumok a ruházati árucikkek, a mobiltelefonok és a játékok mellett a leggyakrabban hamisított termékekké váltak. A hamisítás visszaszorításáért a hatóság célirányosan végez ellenőrzéseket közterületeken, piacokon, üzletekben, miként rendszeresen vizsgálódnak a közutakon és a határátkelőhelyeken is. Ezeket az akciókat nagyban segítik a NAV-hoz érkező bejelentések is. Ha a parfüm igazi, akkor az illatszert borító celofán minőségén sem spóroltak: erős, vastag csomagolóanyag került a dobozra, ami tökéletesen rásimul.  A valódi parfüm nem mozog a dobozban,  hanem belülről is ki van támasztva, hogy a csomagolás megvédje az üveg értékes tartalmát. Ha nincs papírtámaszték a dobozon belül – vagy van, de nem fehér, hanem szürkés, eltérő színű –, jó eséllyel hamisítvány. A doboz újrahasznosítását mutató nyilacska, szintén árulkodó lehet. A jobbra mutató nyílnak mindig sötétebbnek kell lennie, mint a balra mutatónak. Ezenkívül figyeljünk a színre,  a gyártók nem használnak sok festékanyagot a parfümökhöz,  ezért az eredeti folyadék színe áttetsző, világos. A parfüm kupakjának mindig tökéletesen szimmetrikusnak kell lennie, kivétel, ha szándékosan aszimmetrikusra tervezték.  Az igazi parfümökön a sorozatszám a doboz alján és az üvegen is látszik, nem ráragasztották, hanem nyomták,  és a két számsornak meg kell egyeznie. A valódi parfüm üvege jó minőségű és sima felszínű, nem látszanak rajta durva illesztések vagy törések. Az üvegcse felszínén majdnem minden esetben finom, az ujjbeggyel kitapintható domborulatok jelzik a termék nevét, gyártóját, űrtartalmát, a hamisított termék üvege viszont kontúros vagy darabos lehet.","[""hamisítvány"",""parfüm"",""illatszer"",""Nemzeti Adó- és Vámhivatal"",""NAV""]",0
1709,7069,https://magyarnemzet.hu/gazdasag/erositi-magyarorszag-geopolitikai-elonyeit-a-budapest-belgrad-vasutvonal-epitese-6875060/,gazdasag,magyarnemzet.hu,,2019. április 29. hétfő 14:21,Erősíti Magyarország geopolitikai előnyeit a Budapest-Belgrád vasútvonal építése,"Erősíti Magyarország geopolitikai helyzetének előnyeit a Budapest-Belgrád vasútvonal építése; a Kínából Magyarországra érkező konténerforgalom dinamikusan bővül, éves mennyisége tíz év alatt megduplázódott, már eléri az évi 300 ezer egységkonténert (TEU) – közölte a Rail Cargo Hungaria Zrt. hétfői MTI-nek küldött közleményében.","Kiemelik: ez a dinamikus fejlődés Magyarország kedvező geopolitikai helyzetével együtt számos gazdasági előny lehetőségét kínálja. Újabb infrastrukturális fejlesztésekkel Magyarország elnyerheti a Kelet-Nyugat és az Észak-Dél viszonylatú áruforgalom „fordítókorongjának” rangját. Ennek megvalósítását több beruházás támogatja, a kezdődő új beruházások közül a legjelentősebb a Budapest-Belgrád vasútvonal építése. Példaként említik, hogy a két meglévő budapesti konténerterminál mellett egy újabb terminálfejlesztés is folyamatban van. A gyors kapacitásbővülés megfelel az igényeknek, valamennyi logisztikai központ csaknem teljes kihasználtsággal működik – írták. Felidézik: uniós cél alapján 2030-ra a vasúti fuvarozásnak 30 százalékkal kell részesednie az áruforgalom lebonyolításából, ami úgy valósulhat meg, ha a Balkán irányából (Bulgária, Törökország, Szerbia, Macedónia) érkező jelentős mennyiségű közúti forgalmat sikerül vasútra terelni. A Budapest-Belgrád vasútvonal építése és az itt megvalósuló jövőbeni áruforgalom is ezt a törekvést támogatja – közölték. A távol-keleti üzemekben előállított árukkal töltött konténerek Európába szállítása tengeri úton nagy befogadóképességű, akár 18 ezer TEU kapacitású hajókkal gazdaságos, amelyek csak mélytengeri kikötőkbe képesek befutni, mint a görögországi Pireusz dokkja. A Kínából érkező árukat emiatt elsősorban az innen, valamint több adriai kikötőből induló vonatokon fuvarozzák Magyarországra, ezekből az elmúlt évben több mint 700 konténervonat érkezett Budapestre. Jelenleg egy-két naponta indulnak vonatok a balkáni országokon és Szerbián keresztül Magyarországra. Mindezek miatt különösen fontos a görög Pireusz kikötője és a budapesti Rail Cargo Terminal – BILK közötti vasúti összeköttetés áteresztőképességének növelése. A rendkívüli árumennyiség további vasúti útvonal bekapcsolását is indokolja a forgalom gyorsabb lebonyolítása érdekében: az első rendszeres tehervonati járat a több mint 7300 kilométer hosszú „selyemúton” néhány héttel ezelőtt indult heti egy szerelvénnyel a kínai Hszian városa és a budapesti Rail Cargo Terminal – BILK között. A kizárólag szárazföldi árutovábbítás előnye, hogy – egy 220 konténervonat kapacitásának megfelelő mennyiségű konténert szállító hajónál háromszor gyorsabb. A Budapest-Belgrád vasútvonal annak a fuvarozási korridornak az utolsó szakasza, amely Pireuszt és Thessaloniki kikötőjét a legrövidebb úton köti össze a budapesti terminálokkal. A térségben az Európai Unió is több fejlesztési projektet visz: a 12-es számú vasúti fuvarozási folyosó (RFC) tervezett útvonala: Budapest-Szerbia-Macedónia-Görögország (Pireusz). A Budapest-Belgrád szakasz a korridor legfontosabb része Magyarország számára – írták.","[""BILK"",""Budapest-Belgrád vasútvonal"",""geopolitika"",""infrastrukturális fejlesztések"",""Rail Cargo Terminal""]",0
1892,8060,https://aktiv.origo.hu/gazdasag/hirek/vallalatihirek/20020503unicumhungaricum.html,gazdasag,aktiv.origo.hu,[origo],2002.05.03. 14:01,Unicum-Hungaricum: likőrháború,"A Zwack Unicum Rt. vezetése üdvözli a Fővárosi Bíróság ideiglenes intézkedését, amellyel eltiltotta a Győri Likőrgyár Rt.-t attól, hogy a jövőben Hungaricum elnevezéssel a Zwack Unicum Rt. vezértermékéhez megtévesztésig hasonló terméket gyártson és forgalmazzon.","Az ügy előzménye az volt, hogy a Győri Likőrgyár Hungaricum néven olyan keserű likőr gyártását és forgalmazását kezdte meg a közelmúltban, amely főbb megjelenési jegyeiben megtévesztésig hasonlít a Magyarországon és külföldön egyaránt ismert Unicumra. A Zwack Unicum emiatt védjegybitorlás, jellegbitorlás és tisztességtelen piaci magatartás megállapítása miatt ez év március 6-án keresetet nyújtott be a Fővárosi Bíróságnál a Győri Likőrgyár ellen. A per várhatóan szeptemberben kezdődik meg. A bíróság ideiglenesen megtiltotta a Hungaricum forgalmazását A Fővárosi Bíróság a Zwack beadványára a végzését ez év április 18-án hozta meg, a döntést a napokban vették kézhez, így nem tudják, hogy a Győri Likőrgyár fellebbez-e a gyártást megtiltó ideiglenes intézkedés ellen - mondta Rétfalvi György, a társaság vezérigazgatója.  Rétfalvi hozzátette: az Unicum keserű likőr története során rengetegszer próbálkoztak más szeszipari cégek az Unicumhoz hasonló ital gyártásával, másolásával. Ez még nem okozna önmagában gondot, hisz csupán azt a terméket érdemes másolni más cégeknek, amely sikeres. Az Unicum mindenét levédte Itt azonban némileg másról van szó, hiszen az Unicumnak, mint vezérterméknek, a Zwack-csoport 19 különböző ismertetőjelét védte le Magyarországon és külföldön, és ebből a Hungaricum esetében számos jegyet, valamint a termék összbenyomását is másolni próbálták.  A Zwack Unicum természetesen megpróbálta békés úton rendezni az ügyet, ezért ez év február utolsó napjaiban a cég vezetése felszólította a Győri Likőrgyárat, hogy az általa készített keserű likőrnek az Unicumhoz hasonló formában történő gyártásától és eladásától önszántából álljon el.  Miután a győri cég a felszólításnak nem tett eleget, a Zwack Unicum Rt. a vezértermékének számító keserű likőr piaci hírnevének megőrzése érdekében kénytelen volt jogi útra terelni az ügyet.  A per indokolt lehetett, hiszen a GfK Hungaria felmérése szerint a megkérdezettek 84 százaléka Unicumnak vélte a felmutatott Hungaricumot. Még a rendszeresen Unicumot fogyasztók több mint 80 százaléka is ránézésre összekeverte a Hungaricumot az Unicummal, és a válaszadók 70 százaléka a Hungaricumot a Zwack termékének gondolta. (MTI) Ajánlat: Zwack Unicum Rt.   Korábban: Védjegyvita az Unicum és a Hungaricum között (2002. március 6.)","[""megtévesztés"",""Zwack Unicum Rt."",""Zwack Unicum"",""Győr"",""Fővárosi Bíróság Gazdasági Kollégiuma""]",0
324,1926,https://index.hu/tudomany/urkutatas/2009/11/18/rejtozkodo_kozmikus_objektumokat_kutat_a_nasa_uj_muholdja/,tudomany,index.hu,MTI,2009.11.18. 16:30,Rejtőzködő kozmikus objektumokat kutat a NASA új műholdja,"Ködös, poros vagy rejtőzködő kozmikus objektumokat kutat majd az amerikai űrkutatási hivatal, a NASA WISE (Wide-field Infrared Survey Explorer) széles látószögű infravörös sugárzást felmérő csillagászati műholdja, amelyet decemberben állítanak pályájára.","A projekt 320 millió dollárba, azaz 56,8 milliárd forintba kerül. Féléves küldetése során a csillagászati műhold az egész égboltot körbepásztázza, infravörös sugárzást keresve - ezt az emberi szem számára észlelhetetlen fényt bocsátják ki a leghidegebb űrobjektumok, amelyek fölött eddig átsiklottak a csupán a látható fényt érzékelő teleszkópok. ""Számításaink szerint sok aszteroidát, csillagot és galaxist találunk, de olyasmit is felfedezhetünk, amit jelenleg senki elképzelni sem tud"" - hangsúlyozta Edward Wright, a Los Angeles-i székhelyű Kaliforniai Egyetem csillagásza, a projekt vezető kutatója. Az asztronómusok reményei szerint a WISE révén sok úgynevezett barna törpét, lassan, több százmillió év alatt kihűlő égitestet találhatnak: a Napnál sokszorosan kisebb gázlabdák belsejében ugyanis nem játszódnak le olyan fúziós reakciók, amelyek a csillagokban energiát termelnek. A barna törpék optikailag láthatatlanok, mivel csupán infravörös fényt bocsátanak ki. Feltételezések szerint barna törpék sokkal nagyobb számban fordulnak elő a környező univerzumban, mint csillagok. Közülük némely közelebb lehet a Földhöz, mint a legközelebbi ismert csillag, a Proxima Centauri, amely 4 fényévnyi távolságra van bolygónktól. Az infravörös sugárzás áthatol a poron is, ennél fogva a WISE képes lesz benézni a világegyetem legtávolabbi galaxisait borító sűrű ködfátyol mögé. Itt rejtőzködhetnek az úgynevezett ultrafényes infravörös galaxisok, amelyek a tudósok feltételezése szerint csillagkeltetőként működnek. Fényerejük milliárdszor erősebb, mint a Napé, ám többségük infravörös fényt bocsát ki. A WISE a kutatók szerint a Föld háza táján is keresgél, ahol akár több száz új szereplővel gazdagíthatja a bolygónkhoz veszélyesen közel merészkedő ismert űrobjektumok listáját.",,2
495,8010,https://www.origo.hu/tudomany/20160602-masodik-vilaghaboru-adriai-tenger-u-81-donitz-admiralis-konvojcsatak-hms-ark-royal-rombolo.html,tudomany,www.origo.hu,Elter Tamás,2016.06.02. 22:25,Világhíres „szürke farkas” az Adriai-tenger mélyén,"Az Isztriai-félsziget déli végén fekvő népszerű Stoja-strand fürdőzői aligha sejtik, hogy a vadregényes, karsztos sziklákkal tagolt öböl nyílt tenger felé néző végén egy sokat látott második világháborús német tengeralattjáró, az U-81 roncsát rejti a hullámsír. Az U-81 története olyan, mintha csak a Wolfgang Petersen rendezte ikonikus mozifilm, a „Das Boot” képkockái elevenednének meg szemeink előtt, a történelem egyfajta valóságaként.","Az észak-adriai térség különösen gazdag történelmi értékű hajóroncsokban. Ezek közül jó néhányat a Földközi-tenger leglátványosabb roncsai között tartanak nyilván, de akad köztük olyan is, például a Brioni-szigetektől hat tengeri mérföldre nyugatra, a nyílt vízen nyugvó, az Adria Titanicjának is nevezett Baron Gautsch utasszállító gőzös, amelyet a nemzetközi búvárközösség a világ tíz leglátványosabb hajóroncsa közé sorol.   Ha az Isztriai-félsziget térségében hullámsírban nyugvó hajókat a történelmi érték oldaláról szeretnénk számba venni, az 1944. január 9-én Pula mellett elsüllyedt U-81 német tengeralattjáró bizonyosan dobogós helyezést érdemel. A második világháború kitörésekor, 1939. szeptember elsején a Karl Dönitz ellentengernagy parancsnoksága alatt álló U-Boot-flotta alig 52 egységből állt. A háború elején a német búvárnaszádok zömét a VII. B, illetve VII. C típushoz tartozó, nagy hatótávolságú, óceánjáró képességekkel rendelkező tengeralattjárók alkották.  A 67 méter hosszú és 870 tonna vízkiszorítású dízel-elektromos hajtással rendelkező VII. típusú búvárnaszádok 15 700 kilométeres harcászati hatósugara lehetővé tette, hogy portyáikat az Egyesült Államok, vagy Brazília, illetve Dél-Afrika partvidékéig terjesszék ki.  A tengeralattjáró-háború, az „atlanti csata” első, 1939 őszétől 1941 őszéig tartó szakaszában Dönitz  admirális és az Oberkommendo Marine (Haditengerészeti Főparancsnokság)   legfőbb célja Anglia utánpótlási vonalainak elvágása, és a szigetország kiéheztetése, térdre kényszerítése volt. Ehhez azonban jelentős tengeralattjáró-flottára lett volna szükség, ezért gyorsították fel a búvárnaszád-építési programot. A brémai Vulkan- Vegesacker Werft hajógyárban 1940. május 11-én vízre bocsátott U-81-et is e célok jegyében állították szolgálatba 1941. április 27-én. Az U-Boot-flotta történetében csak kevés olyan egység akadt, amelyik eljutott a 18. harci bevetéséig. Az U-81 ebből a szempontból szerencsés csillagzat alatt futott le a sólyáról, hiszen annak ellenére, hogy 17, egyenként többhetes hadiportyán vett részt, egészen 1944 januárjáig kitartott a szerencséje. Ugyanez mondható el mindkét parancsnokáról is; eltérően annyi társuktól, Friedrich Guggenberger és Johann-Otto Krieg korvettkapitányok nem a tengeren, hanem magas kort megélve „ágyban és párnák” között hunytak el. 1941 elejétől, amikor már elegendő mennyiségű tengeralattjáró és kiképzett legénység állt Dönitz admirális rendelkezésére, kezdetét vette a Wolfpak, azaz a „farkasfalka” elnevezésű, új és roppant hatékony harcászati taktika. Ennek lényege, hogy a tengeralattjárók egy-egy csoportját az Atlanti-óceán meghatározott, az Anglia felé tartó konvojok útvonalába fekvő térségébe irányították. Amikor valamelyik járőröző U-Boot felfedezte a konvojt, nem intézett ellene támadást, hanem  rátapadt a kereskedelmi hajókra, és rádión riasztotta  a falkához tartozó tengeralattjárókat. Csak miután a többi tengeralattjáró is a helyszínre érkezett, indítottak együttes és ismétlődő támadásokat a konvojok ellen, súlyos veszteségeket okozva ezeknek. Az U-81 1941. szeptember 1-től három farkasfalkában is részt vett; az első, a „Markgraf” (őrgróf) fedőnevű műveletben a legkeményebb észak-atlanti területen, Grönland térségében vetették be. E  hadművelet után a BdU ( Dönitz törzse) arra utasította Guggenberger korvettkapitányt, hogy búvárnaszádjával törjön át a Gibraltári-szoroson, és csatlakozzon az olaszországi La Speziában állomásozó 29. U-Boot-flottillához.  Az U-81 1941. október 30-án a kora esti órákban érkezett a britek által szoros felügyelet alatt tartott és ezért életveszélyes Gibraltári-szoroshoz. Guggenberger kapitány tengeralattjárójának sem sikerült a szoroson történő átcsúszás; egy portyázó brit Consolidated PBY Catalina típusú hidroplán felfedezte, és mélységi bombákat dobott az U-Bootra. A németek pechjére, ezzel még nem értek véget a megpróbáltatások, ugyanis egy kétmotoros Hudson bombázó is beszállt a halálos táncba. Az U-81 túlélte a támadást, ám megsérült, ezért Guggenberger parancsnok úgy döntött, hogy visszafordul Brestbe.  Az U-81-et ért sérüléseket gyorsan kijavították. November 12-én éjszaka, második nekifutásra sikerült is észrevétlenül átjutniuk a veszélyes szoroson.  A hadiszerencse ettől kezdve tartósan a német U-Boot mellé állt, ugyanis másnap, november 13-án délelőtt  53 kilométerre Gibraltártól, a torony őrszolgálatosai füstöt észleltek a horizonton. Guggenberger korvettkapitány azonnal merülést rendelt el, és elkezdte a felfedezett hajókötelék megközelítését. Nem is remélhetett nagyobb szerencsét, ugyanis a Máltáról Gibraltárba igyekvő „Force H” kötelék keresztezte útjukat, a brit flotta, a Royal Navy egyik büszkeségével, a modern HMS Ark Royal repülőhordozóval az élen. Egyedül csak az erős kíséret volt aggasztó; az Ark Royalt egy csatahajó, egy cirkáló és három romboló kísérte. Guggenberger kapitány azonban nem habozott, és kiadta a támadási parancsot. Három torpedót lőttek ki a repülőgép-hordozóra, negyven méter széles léket robbantva a HMS Ark Royal kormányfél felőli (jobb) oldalán, a vízvonal alatt.  A telitalálat után a brit rombolókon volt a sor; összesen 130 mélyvízi bombát dobtak a lemerült U-81-re, amely a csodával határos módon komoly sérülés nélkül túlélte a támadást, és sikerült elmenekülnie. Másnap, november 14-én a vontatókötélre vett HMS Ark Royal - fél évvel azután, hogy 1941. május végén részt vett a német szupercsatahajó, a  Bismarck elsüllyesztésében  - maga is a hullámsírba merült. Guggenberger parancsnokot e haditettéért Hitler Adolf személyesen tüntette ki a Vaskereszt lovagkeresztjével. 1943 nyarán, a szövetségesek szicíliai partraszállása és Mussolini bukása után a La Speziában állomásozó 29. U-Boot-flottilla egységeit a németek által megszállt Polába (ma Pula, Horvátország) helyezték át. Ekkor már az ugyancsak lovagkereszttel kitüntetett Johann-Otto Krieg korvettkapitány volt az U-81 parancsnoka. (Freidrich Guggenberger 1942 novemberétől a világháború végéig Dönitz admirális törzsében szolgált.) Az U-81 a Földközi-tengeren további hadisikereket aratott, elsősorban Szíria és Libanon partjai közelében brit konvojok elleni rajtaütésben. Hosszú pályafutása alatt az U-81 28 hajót süllyesztett el összesen 79 677 BRT mennyiségben, és ezzel az eredménnyel a 15 legsikeresebb német tengeralattjáró közé került. 1944. január 9-én futott volna ki a tengeralattjáró-flottánál már szinte hihetetlennek tűnő 18. harci vállalkozására. Délelőtt 11.30-kor, a pulai hadikikötő közelében műszaki próba közben érte bombatalálat, amikor az amerikai 15. légi hadsereg város fölé érkezett 107 Boeing B-17 repülő erődje megkezdte a kikötői létesítmények bombázását. A találattól végzetesen megsérült tengeralattjáró perceken belül elsüllyedt; de a 46 fős személyzetből 44 tengerésznek sikerült kiúsznia a közeli partra. 1944 áprilisában megpróbálták kiemelni a 36 méteres mélységbe süllyedt U-Bootot, ám a sérült hajótest kettétört a műszaki mentési kísérlet során. A torony mögött letört tatszekció, belsejében a hatalmas MAN dízelagregátorokkal mind a mai napig megtekinthető; a gyakorlott roncsbúvárok számára a kék Adria napfényben csillogó felszíne alatt nyugvó U-81 a történelem egyedülállóan izgalmas relikviája.","[""Karl Dönitz admirális"",""Adriai-tenger"",""második világháború"",""romboló"",""U-boot"",""roncsbúvárkodás"",""konvojcsaták"",""HMS Ark Royal""]",2
374,3909,https://www.origo.hu/tudomany/20040726avilag.html,tudomany,www.origo.hu,[origo],,Felfedezték az eddigi legkisebb halat,Minden korábbinál kisebb és könnyebb gerincest találtak amerikai kutatók. Az asztráliai Nagy-korallzátony hét milliméteres lakóját tömzsi csecsemőhalnak nevezték el.,"Úgy tűnik, újabb rekord született a zoológiában, ugyanis egy olyan parányi halra bukkantak, amely nem csupán a halak, hanem az összes gerinces állat közül is a legkisebb teremtmény. Az asztráliai Nagy-korallzátony hét milliméteres lakóját tömzsi csecsemőhalnak nevezték el, hivatalosan pedig a  Schindleria brevipinguis  nevet kapta. A rekordot eddig szintén egy hal, az egy centiméteres törpe goby tartotta. A faj első példányát még 1979-ben gyűjtötték be az Ausztrál Múzeum munkatársai, de nem szenteltek neki különösebb figyelmet egészen addig, amíg egy amerikai halbiológus, H.J. Walker, a Scripps Institution of Oceanography munkatársa nem kezdte el tanulmányozni a fonálszerű élőlényt. Walker mutatta ki, hogy egészen új fajról van szó. A tömzsi elnevezés pedig arra utal, hogy - furcsa mód - a többi csecsemőhalhoz hasonlóan kevésbé törékeny a megjelenése. A faj hímjei hét milliméteresek, a nőstények viszont valamivel nagyobbra, 8,4 milliméterre nőnek. Az apró hal élete rövid, alig két hónap, így egy év alatt több generáció is felnő, ami nagyban segíti a környezetéhez történő gyors alkalmazkodást. Erre szüksége is lehet, hiszen egyes előrejelzések szerint élőhelye, a Nagy-korallzátony 2050-re teljesen megsemmisülhet. A ritka és szinte teljesen észrevétlen tömzsi csecsemőhalból eddig csupán hat példányt sikerült begyűjteni.","[""hal"",""gerinces"",""Nagy-korallzátony""]",2
1850,7859,https://www.origo.hu/gazdasag/20180309-csokkent-a-gazolaj-ara.html,gazdasag,www.origo.hu,MTI,2018.03.09. 06:42,Olcsóbb lett a gázolaj,"Csökkentette 2 forinttal a gázolaj literenkénti nagykereskedelmi árát pénteken a Mol Nyrt., a benzin ára nem változott.","A csökkentéssel a gázolaj literenkénti átlagára 363 forintra mérséklődött. A gázolaj ára legutóbb szerdán csökkent 2 forinttal, a benzin átlagára változatlanul 358 forint maradt. Az autósok akár 50 forintos különbséget is tapasztalhatnak az egyes töltőállomások árai között. A benzin ára 2012. április elején érte el csúcsát, akkor egy liter átlagosan 451 forintba került. A gázolaj literje 2012. január közepén volt a legdrágább, átlagosan 449 forint.","[""gázolaj""]",0
1318,4631,https://www.origo.hu/gazdasag/20120518-magyar-gdp-londonban-is-recessziot-josolnak-az-idei-evre.html,gazdasag,www.origo.hu,MTI,2012.05.18. 20:17,Londonban is recessziót jósolnak Magyarországnak,"A londoni elemzők körében konszenzusossá kezd válni az a prognózis, amely szerint a magyar gazdaság az idei évet recesszióban tölti. A térségben a legrosszabb számokat jósolják Magyarországnak.","Jelentősen lefelé módosították a magyar gazdaság idei teljesítményére szóló előrejelzésüket pénteken londoni felzárkózó térségi elemzők. A vártnál jóval gyengébb első negyedévi előzetes GDP-adatra hivatkozva már recessziót várnak Magyarországon 2012 egészében. A KSH szerdán  azt közölte , hogy a várakozásoknál jóval nagyobb mértékben, 1,3 százalékkal zsugorodott a magyar gazdaság teljesítménye 2012 első negyedévében. A JP Morgan londoni részlegének elemzői befektetők számára pénteken összeállított áttekintésükben közölték: számításaik szerint az első negyedévi GDP-becslésben mutatkozó ""komoly negatív meglepetésből"" az következik, hogy az idén a magyar GDP várhatóan 1,2 százalékkal visszaesik. A JP Morgan eddig a magyar gazdaság stagnálását valószínűsítette. A Goldman Sachs bankcsoport elemzői a KSH-adatsort kommentálva közölték: tekintettel ""a negatív meglepetés mértékére"" és azokra az előzetes jelekre, hogy a visszaesés meglehetősen széles bázisú volt, lefelé mutató kockázatok hatnak a cég jelenlegi, 0,5 százalékos GDP-csökkenést jósoló előrejelzésére. A Capital Economics felzárkózó térségi közgazdászai helyzetértékelésükben közölték: továbbra is megfelelőnek tartják a térség növekedésére érvényben tartott idei GDP-előrejelzéseiket, így azt, hogy Magyarországon 1,5 százalékos GDP-visszaesés következik be. Lengyelországban 2 százalékos növekedést, Bulgáriában és Romániában egyaránt félszázalékos, Csehországban 1 százalékos csökkenést várnak. Pénteken közzétett előrejelzésében az Európai Újjáépítési és Fejlesztési Bank (EBRD) szintén  azt közölte , hogy Magyarországon egész évi recesszióval számol 2012-re. A bank új, 1 százalékos idei visszaesést tartalmazó prognózisa ugyanakkor jobb a januárinál, amelyben még 1,5 százalékos idei magyar GDP-mínusz szerepelt.","[""Magyarország"",""GDP"",""magyar gazdaság"",""gazdasági növekedés""]",0
527,8871,https://www.origo.hu/tudomany/20020902megtalaltak.html,tudomany,www.origo.hu,[origo],,Megtalálták az orgazmus-generátort,Amerikai kutatók lokalizálták az ejakulációt irányító idegsejteket.,"A University of Cincinnati kutatói lokalizálták a gerincvelőben azokat az idegsejteket, amelyek az ejakulációt irányítják. A felfedezés új utakat nyithat a korai magömlés problémájának kezelésében, illetve reményt nyújthat a szexuális funkciók zavaraival küzdő gerincvelői sérülteknek is. Lique Coolen neurológus és kollégái patkányokkal végzett kísérleteik során egy olyan sejtcsoportra összpontosítottak a gerincvelő ágyéki területén, amely normális állatokban csak akkor volt aktív, amikor megtörtént az ejakuláció. A patkányoknak olyan mérgező anyagot adtak be, amely csak ezt a sejtcsoportot pusztította el. Az eredmény: az állatok egyébként normális szexuális viselkedésének legutolsó lépése összezavarodott. A beinjekciózott hímek továbbra is érdeklődtek a nőstények iránt, volt erekciójuk, üldözőbe vették és meghágták ellenkező nemű társaikat, de soha nem jutottak el a végkifejletig. Normális esetben az agy szerepet játszik az ejakulációs reflexben. Előfordulhat azonban, hogy a deréktól lefelé bénult férfiak akkor is képesek orgazmusra, ha az agy és a gerincvelő alsó része közötti kapcsolatok súlyosan károsodtak. Coolen és más kutatók ebből arra következtetnek, hogy gerincvelői idegsejtek generálják az ejakulációs reflexet: a bejövő jeleket a péniszben lévő érző idegsejtektől kapják, s ennek hatására hozzák működésbe azokat a mozgató idegsejteket, amelyek az ejakulációt okozzák. Ugyanez a sejtcsoport küldhet az ejakuláció után információkat az agynak, ahol a gyönyörérzet kialakul.","[""amerikai kutató"",""ejakuláció""]",2
1918,8203,https://www.origo.hu/gazdasag/20150413-quaestor-majdnem-elszurtak-a-kartalanitast.html,gazdasag,www.origo.hu,Károly Gábor,2015.04.14. 05:54,Majdnem elszúrták a quaestorosok kártalanítását,"Rogán Antal kihagyott néhány befektetőt a quaestoros kártalanításból, de hétfőn a törvényalkotási bizottság egy módosító indítvánnyal javított. Azok is számíthatnak kártalanításra, akik a Quaestor Pénzügyi Tanácsadó Zrt.-vel kötöttek szerződést.","Több károsult is megkereste az Origót azzal, hogy kihagyták őket a kártalanításból, mert nem a Quaestor Értékpapírkereskedelmi és Befektetési Zrt.-vel kötöttek szerződést, hanem a Quaestor Pénzügyi Tanácsadó Zrt.-vel. Elsőre ez részletkérdésnek tűnhet, azonban Rogán Antal, a Fidesz frakcióvezetőjének  törvényjavaslata  pontosan fogalmaz: „A törvény hatálya azokra az ügyletekre terjed ki, amelyeknél az ügyfél jognyilatkozata a Quaestor Financial Hrurira Tanácsadó és Szolgáltató Korlátolt Felelősségű Társaság által kibocsátott, vagy ilyenként megjelölt, a Quaestor Értékpapírkereskedelmi és Befektetési Zártkörűen Működő Részvénytársaság által értékesített kötvények vásárlására irányult.” Ráadásul azoknak a károsultaknak az egyenlegértesítőjén, akik már kaptak az MNB felügyelő biztosától értesítőt, nem szerepeltek a Quaestor Pénzügyi Tanácsadó Zrt.-nél kötött befektetéseik, derült ki több olvasói levélből. Úgy tűnik, hogy a pénzügyi tanácsadó céggel szerződő károsultak kimaradtak Rogán Antal „A Quaestor-károsultak kárrendezését biztosító követeléskezelő alap létrehozásáról” című törvényjavaslatából. Pedig a fideszes politikus a tervezethez benyújtott indoklásában azt írta, hogy „a törvényjavaslat célja a Quaestor vállalatcsoport kötvénykibocsátásával érintett befektetők helyzetének rendezése”. Tehát annak minden quaestoros cégre vonatkoznia kellene, nem csak a Quaestor Értékpapírkereskedelmi és Befektetési Zrt.-re. Az ügyben kerestük az Magyar Nemzeti Bankot és a Befektetés-védelmi Alapot is, de – mivel még nem elfogadott jogszabályról van szó – a jegybank és a Beva is a törvényalkotóhoz irányított minket. Kerestük Rogán Antalt is, a frakcióvezetőnek az alábbi kérdéseket tettük fel: A törvénynek az a célja, hogy valamennyi, a Quaestor cégcsoporthoz tartozó összes vállalattal – így a Quaestor Pénzügyi Tanácsadó Zrt.-vel is – szerződéses viszonyban álló, Quaestor-kötvényt vásároló ügyfél kártalanítása megvalósulhasson 30 millió forintig, értesült az Origo. Ennek megfelelően a törvényalkotási bizottság olyan módosító javaslatot indítványoz, amely ezt a törvény szövegében is egyértelművé teszi. A bizottság úgy változtatná meg Rogán Antal törvényjavaslatát, hogy a kártalanítás hatálya kiterjedjen a Quaestor Értékpapírkereskedelmi és Befektetési Zrt. számviteli jogszabályok szerinti kapcsolt vállalkozására is, derült ki a hétfőn késő délután a parlament honlapján megjelent összegző  módosító indítványból .","[""Rogán Antal"",""törvényjavaslat"",""kártalanítás"",""károsult"",""Quaestor""]",0
297,1050,https://www.origo.hu/tudomany/20081022-betiltjak-az-ebayen-az-elefantcsontbol-keszult-targyak-eladasat.html,tudomany,www.origo.hu,[origo],2008.10.23. 13:56,Betiltják az eBay-en az elefántcsontból készült tárgyak eladását,Nemzetközi környezetvédő szervezetek nyomására az eBay árverési portál a jövő évtől betiltja elefántcsontból készült tárgyak eladását aukciós oldalán.,"A kaliforniai székhelyű internetes árverési portált üzemeltető társaság szóvivője szerint ez a lépés a legjobb mód az afrikai és ázsiai elefántok megmentésére, amelyekre agyaruk miatt vadásznak. Az  IFAW  (International Fund for Animal Welfare)nemzetközi állatvédő szervezet adatai szerint mintegy négyezer elefántcsontból készült tárgy szerepelt az eBay aukciós listáján. A legtöbb eladás az árverési portál amerikai honlapján keresztül történténik. Az alapítvány szerint egy alkalommal több mint 21 ezer amerikai dollárt (4,4 millió forintot) fizetett egy vevő egy pár agyarért. A kevés elefántcsontot tartalmazó antik tárgyak - mint például a zongorák - eladása ezentúl is lehetséges lesz az eBay-en. Elefántcsontból főként szobrok, ékszerek, papírvágó kések, evőpálcikák, pecsétnyomók készülnek Becslések szerint évente 20 ezer elefántot ölnek meg Afrikában és Ázsiában az agyarukért, és így továbbra is virágzik az elefántcsont fekete piaca. Az elefántokat a Veszélyeztetett fajok Nemzetközi Kereskedelmének Nemzetközi Egyezménye védi.","[""eladás"",""Ebay""]",2
1102,3268,https://www.origo.hu/gazdasag/20070524atbillent.html,gazdasag,www.origo.hu,Giczi József,2007.05.24. 13:54,Átbillent a magyar tőkemérleg,"A magyar cégek tőkekivitele tavaly először haladta meg a Magyarországra áramló külföldi tőkét - mondta Pozvai Zsolt, a Develor Tanácsadó Zrt. európai vezérigazgatója.","Tavaly mintegy 1300 magyar cég csaknem 2,1 milliárd euró értékű tőkét helyezett ki a környező országok piacain. A magyar tőke legfontosabb célországa Románia, ahol mintegy 360 magyar vállalat működik, majd kevéssel elmaradva Szlovákia következik, míg a 3-4. helyen Ukrajna és Horvátország áll - mondta a vezérigazgató a cég csütörtöki budapesti sajtótájékoztatóján. A belpiacot már kinőtt magyar cégek két út közül választhatnak: vagy új szolgáltatásokkal bővítik üzleti portfóiójukat, vagy kilépnek a határon túlra - hangsúlyozta. Hozzátette: amikor néhány éve el kezdtek terjeszkedni a környező országokban - bár tartottak tőle -, sosem tapasztaltak sem Romániában, sem Szlovákiában velük szemben magyarellenességet, kizárólag szakmai alapon ítélték meg tevékenységüket. A társaság szervezésében június 6-án rendezik meg a Develor Magyar Multik konferenciát. Ezen várhatóan 100-120 magyar cég vesz részt, amelyek már megvetették lábukat vagy tőkekihelyezést terveznek a környező országokban. A konferencia célja, hogy bátorítsák és szakmailag is támogassák a magyar tulajdonú vállalatokat a regionális szerepvállalásra, arra, hogy átlépjék a határokat földrajzi értelemben, és üzletfejlesztésben egyaránt - hangsúlyozta a vezérigazgató. A vezérigazgató kiemelte, hogy az üzleti tréningeket szervező és tanácsadást végző, 1992-ben alapított Develor 2003 óta Közép-Európa piacvezető cége, növekedése 8 éve meghaladja az évi átlagos 35 százalékot. Múlt évi árbevételük 1,2 milliárd forint volt, míg az idén várhatóan elérik az 1,5 milliárd forintot. Utalt arra, hogy magyar cégek évente mintegy 10 milliárd forintot költenek üzleti tréningekre, és csaknem félezer vállalkozás működik ezen a piacon. A budapesti központú cég jelen van Lengyelországban, Csehországban, Szlovákiában, Svájcban, Szlovéniában, Horvátországban, Romániában, Bulgáriában, Oroszországban és Egyiptomban.","[""Magyarország"",""Románia"",""Szlovákia"",""tőke"",""vezérigazgató"",""Develor Tanácsadó Zrt.""]",0
239,9584,https://magyarnemzet.hu/sport/uj-palyan-a-magyar-tenisz-4709195/,sport,magyarnemzet.hu,Szilágyi László,2019. február 19. kedd 07:06,Új pályán a magyar tenisz,"A tavaly decemberben született kormányhatározat értelmében a Vasas SC elnöke, Markovits László Fürjes Balázs kormánybiztossal és az emberi erőforrások miniszterével együtt dolgozhatja ki az új teniszközpont szakmai koncepcióját. A kormányhatározat nem rendelkezik arról, hogy a teniszszövetség jelenlegi vezetésének milyen szerepe lenne az együttműködésben. Utóbb kiderült, nem sok; a sportkormányzat Markovitsra számít, a Vasas elnöke hosszas egyeztetés után 12 oldalas dokumentummal jelentkezett.","Az utóbbi években a Davis-kupa-válogatott a Városligeti Műjégpálya mellett a Kopaszi-gáton, valamint a Lurdy Ház parkolójában felállított ideiglenes helyszíneken játszott aktuális ellenfeleivel, ezért a kritikák kereszttüzébe került az elnökség. Egyebek mellett ez vezetett az élversenyzők és a szövetség közötti, máig feloldhatatlan és egyre hevesebb ellentétek kialakulásához. Az állami sportirányítás vezetője, Szabó Tünde sportügyekért felelős államtitkár több alkalommal egyeztetett a felek között, ennek ellenére nem közeledtek egymáshoz az álláspontok. A decemberi Magyar Közlönyben megjelent kormányhatározat soraiból többen arra következtettek, hogy teniszügyekben a Szűcs Lajos vezette elnökség ellenzékének meghatározó szereplője, a Vasas SC elnöke, Markovits László élvezi a kormányzat bizalmát. A lapunk birtokába került dokumentumok alapján Markovits felkérte a teniszszövetség vezetését, hogy ossza meg észrevételeit az új teniszközpont szakmai koncepciójával kapcsolatban, de január 31-ig nem érkezett érdemi válasz. A Vasas SC elnöke a magyar tenisztársadalom minél szélesebb körű bevonásával tervezte megalkotni a szakmai koncepciót. Ennek érdekében négy munkacsoportot állított fel: jelenlegi és korábbi top 100-as teniszezők (Babos Tímea, Fucsovics Márton, Kapros Anikó, Noszály Sándor, Sávolt Attila, Taró­czy Balázs, Temesvári Andrea), egykori eredményes játékosok, akik jelenleg sikeres cégvezetők (Kerekes Péter, a Coca-Cola Company magyarországi ügyvezetője, Lányi András, az UFS Group Kft. alapító-tulajdonosa, jelenleg a cég igazgatóságának elnöke, a Magyar Tenisz Szövetség korábbi alelnöke, illetve a Magyar Triatlon Szövetség korábbi elnöke, Nagy Zsolt Csaba, az Unilever, a Red Bull, a Pepsi és az LG korábbi felsővezetője, jelenleg saját marketingkommunikációs cégét vezeti, Noszek Péter, a Nestlé Hungária Kft. ügyvezetője, Patay László, a Thyssenkrupp, az E.ON és az MVM korábbi felsővezetője, illetve az MTSZ korábbi elnöke, Vágó László, a Magyar Telekom korábbi ingatlanigazgatója, jelenleg a Strabag PFS vezérigazgatója), a magyar tenisztörténelmet leginkább ismerők (Árvay Sándor, Gáspár Balázs, ifj. Körmöczy Zsuzsa, Pintér András), valamint fővárosi és vidéki klubok képviselői vettek részt a közös munkában. Markovits László elmondása szerint nemcsak a munkacsoportok tagjaitól érkeztek értékes észrevételek, hanem a teniszsportág más szereplői is megtisztelték véleményükkel, így a sportszakmai koncepció közös gondolkodás eredményeként született meg. A Vasas SC elnöke közölte, a 12 oldalas anyagban kiemelt szempont volt a fenntarthatóság és a további bővítés lehetősége. A minden igényt kielégítő leen­dő helyszínre multifunkcionális arénát terveznek, amely rendezvénycsarnokként funkcionálna. A koncepció része a klubházként is működő fedett pályás csarnok, amelyben kemény- és salakborítású pályák állnának rendelkezésre. Markovits kijelentette, nem teniszközpontot, annál többet, sok zöldterülettel borított, könnyen átjárható mini sport- és rendezvényváros teniszparkot szeretnének létrehozni. Áprilisban dönthet a kormány az új teniszközpont (teniszpark) helyszínéről és a költségvetési irányszámokról, de ha a mostani koncepció valósul meg, akkor minimum 12 hektáros terület lehet a befutó.","[""Markovits László"",""teniszközpont"",""teniszpark"",""Vasas""]",1
99,4229,https://index.hu/sport/futball/2009/01/16/a_milan_lemond_kakarol_viheti_a_man._city/,sport,index.hu,Joó Gábor,2009.01.16. 10:55,"A Milan lemond Kakáról, viheti a Man. City","Az angol futballklub 120 millió eurót adna a brazilért, ennek Silvio Berlusconi sem tud ellenállni. Már tárgyalnak a felek, az üzlet még januárban összejöhet.","”A Manchester City ajánlatot tett Kakáért, a Milan megfontolja” – nyilatkozta csürtökön az olasz futballklub hivatalos tévécsatornáján az adó igazgatója, Mauro Suma. A játékos szóvivője az AP hírügynökségnek elismerte, az egyesület engedélyt adott Kakának a tárgyalások megkezdésére, mert a szupergazdag angol csapat 120 millió eurót (108 millió font) kínál érte. Ez több mint kétszerese a jelenlegi világrekord átigazolási díjnak, a 46 millió fontnak - jelenlegi árfolyam szerint 52 millió eurónak - , amit 2001-ben a Real Madrid kifizetett a Juventusnak Zinedine Zidane-ért. A City hétfőn jelentkezett be a 26 éves középpályásért, aki elsőre azt mondta, a Milanban akar megöregedni. A gazzetta.it és a The Sun is úgy tudja, édesapja és egyben ügynöke a napokban mégis találkozik az angolok olajsejk tulajdonosaival, hogy megállapodjanak. A The Sun szerint Kaká biztosítékokat kért a jelenleg kiesésközelben lévő, de nagyon ambiciózus manchesteriektől: a dúsgazdag Mansour sejk marad a jövőben is a klub tulajdonosa,  folytatja a befektetést , nem adja el a nyáron  rekordáron megszerzett  Robinhót, két éven belül bejutnak a Bajnokok Ligájába, és a klasszis megtarthatja a személyéhez fűződő reklámjogokat. Egyik sem teljesíthetetlen feltétel, sőt jogos, ezért a City hajlandó kifizetni a 108 millió fontot, mintegy 33,5 milliárd forintot a Milannak, ugyanennyit öt évre a tavaly előtti aranylabdásnak és 27 millió fontot aláírási pénznek, az ügynököknek és közvetítőknek. Kaká így a jelenlegi 140 ezer helyett hetente nettó 255 ezer fontot kapna, a jelenlegi Premier League-rekorder, szintén citys Robinho fizetésénél is közel 100 ezerrel többet, a  legtöbbet keresné  nem csak a PL-ben, az egész világon. Silvio Berlusconi Milan-elnök eddig egyetlen játékosát sem kényszerítette távozásra, de a City ajánlata akkora, hogy még a gazzetta.it-n szavazó szurkolók többsége is elengedné a brazilt: 58 százalék a távozása, 42 a maradása mellett van. Az angolok már a januári igazolási periódusban meg akarják szerezni a támadót, 31-éig van idejük megkötni az üzletet.",,1
1448,5429,https://www.origo.hu/gazdasag/20080919-robbantott-a-bux-is-reggel.html,gazdasag,www.origo.hu,MTI,2008.09.19. 9:13,Robbantott a BUX is reggel,"A Budapesti �rt�kt�zsde r�szv�nyindexe, a BUX 945,49 pontos emelked�ssel, 18 409,51 ponton nyitott p�nteken. A cs�t�rt�ki z�r� �rt�k�hez k�pest 5,41 sz�zal�kkal er�s�d�tt.","Az amerikai p�nzpiac stabiliz�l�d�s�nak k�sz�nhet�en, ak�r 5 sz�zal�k k�r�li emelked�st is elk�pzelhet�nek tart m�ra Bal�sy Zsolt, a Concorde �rt�kpap�r Zrt. elemz�je. A megk�rdezett szak�rt� szerint az amerikai jegybank szerep�t bet�lt�, sz�vets�gi tartal�kbank rendszer (Fed), a bankok tartoz�sainak �tv�llal�s�val kih�zta az elm�lt id�szakban tapasztalhat� p�nzpiaci v�ls�g m�regfog�t. Hozz�tette: az amerikai �s t�vol-keleti piacok a Fed d�nt�s�nek hat�s�ra r�gt�n 4 sz�zal�k k�r�li emelked�sbe kezdtek. A Concorde elemz�je szerint az elm�lt napokban az eur�pai �s amerikai piacokn�l �lesebben zuhan� budapesti r�szv�nypiac a p�nteki keresked�si napon is t�lsz�rnyalhatja a k�lf�ldi t�zsd�ket, de most a pozit�v tartom�nyban. Bal�sy Zsolt elk�pzelhet�nek tartja, hogy a felt�telezett p�nteki emelked�s egy hosszabb t�v� n�veked�s kezdet�t jelenti a Budapesti �rt�kt�zsd�n. A Budapesti �rt�kt�zsde r�szv�nyindexe, a BUX 425,31 pontos, 2,38 sz�zal�kos cs�kken�ssel, 17 464,02 ponton z�rt cs�t�rt�k�n. A r�szv�nypiac forgalma 39,1 milli�rd forint volt, a vezet� r�szv�nyek estek az el�z� napi z�r�shoz k�pest.","[""tőzsde"",""emelkedés"",""BUX"",""Budapesti Értéktőzsde Rt.""]",0
281,265,https://www.origo.hu/tudomany/20190527-szlovakmagyar-programban-tarjak-fel-baglyasko-varat-salgotarjanban.html,tudomany,www.origo.hu,Origo,2019.05.27. 18:07,Ismeretlen középkori magyar várat tárnak fel Nógrádban,"Az 1200-as években épült Baglyaskő várának feltárásán dolgozik a Bükki Nemzeti Park Igazgatóság Salgótarjánban, a leleteket kiállításon mutatják majd be - tájékoztatta az MTI-t az igazgatóság osztályvezetője hétfőn.","A hiánypótló munkát az Interreg VA Szlovákia-Magyarország Együttműködési Program Élő örökség elnevezésű projektjéből finanszírozzák - közölte Nagy Júlia, a BNPI Kommunikációs és Ökoturisztikai Osztályának vezetője, hozzátéve: a salgótarjáni Baglyaskő Árpád-kori vára eddig csak írásos forrásokból volt ismert, terepi kutatások nem folytak a területen. Az ásatásokat a salgótarjáni Dornyay Múzeum irányítja. Mint ismertette, a feltárási szelvények kijelölése előtt megtörtént a lelőhely lézeres távérzékeléses felmérése és drónfelvételek is készültek. A fás szárú növényzettel nem borított részeken talajradaros felmérés is történt, amely a másfél-két méter mélységben lévő tárgyakról elektromágneses impulzusok segítségével adott képet. A felszínen fémkeresős módszerrel történt kutatás. Ezek alapján négy feltárási szelvényt jelöltek ki. Sikerült feltárni az 1200-as években épült Árpád-kori várhoz tartozó kettős védelmi vonal egy-egy részletét is. Az ismert források szerint a vár az 1300-as évek elején a Kacsics nemzetség tulajdonából Csák Máté tartományúr tulajdonába került, és miután ő vereséget szenvedett Károly Róbert királlyal szemben, a várat felhagyták. Az osztályvezető tájékoztatása szerint már a fémkeresős vizsgálat is megcáfolta a vár sorsára vonatkozó korábbi ismereteket, hiszen az Árpád-koron kívül huszita időszakra, valamint Mohács utáni, Ferdinánd-kori időszakra utaló leletek is előkerültek, tehát voltak a vár történetének későbbi periódusai. Az ásatások során korai Árpád-kori leleteket nem sikerült feltárni, az eddig feltárt leletek a 13-17. századból származnak. Mindezekből arra lehet következtetni - tette hozzá -, hogy az 1300-as évek elején elpusztult Árpád-kori várat a későbbi csatározások során újra használták, és a védműveket megerősítették. Mint ahogy azt a kutatások más nógrádi váraknál is kimutatták, a huszita időkben, a török hódoltság és a Rákóczi-szabadságharc idején vívott harcok idején Baglyaskő ugyancsak védelmi szerepet tölthetett be. A területről korábban gyűjtöttek már őskori leleteket, és ilyenek most is előkerültek valamennyi szelvényből. Feltártak három kemencét, három cölöphelyet valamint egy gödröt, amiből arra lehet következtetni, hogy egy őskori település részletébe sikerült beleásni. Az előkerült kerámiatöredékek azt mutatják, hogy az őskorban több kultúra is itt hagyta nyomát. A neolitikus/újkőkori zselizi, a középső rézkori és késő rézkori kultúrák, a korai/középső bronzkori hatvani és a késő bronzkori Kyjatice kultúra számos maradványa került elő. Az ásatáson előkerült tárgyakat a szükséges vizsgálatok és konzerválás után, a feltárás befejezését követően a vár maradványai mellett kiépített Baglyaskő Látogatóközpontban fogják kiállítani. (Forrás: MTI)","[""Csák Máté"",""Károly Róbert"",""Árpád-kor"",""Anjou-kor"",""hódoltság"",""régészeti feltárás"",""talajradar"",""kiállítás"",""vár"",""Salgótarján"",""középkor"",""régészeti lelet"",""őskor"",""Bükki Nemzeti Park""]",2
354,3278,https://www.origo.hu/tudomany/20030123koraven.html,tudomany,www.origo.hu,[origo],,Koravén galaxisok az Univerzum peremén,"Egy nemzetközi csillagászcsoport az első közvetlen bizonyítékokkal állt elő arra vonatkozóan, hogy a Tejútrendszerhez hasonló, fejlett galaxisok már az Ősrobbanás utáni egymilliárd éven belül megjelentek.","A csillagászat egyik kulcskérdése évtizedek óta így hangzik: mikor jelentek meg az Univerzum első csillagai és galaxisai? Mennyi időnek kellett ehhez eltelnie a kezdeti esemény, a Világegyetem születése (Big Bang) után? Ahogy egyre érzékenyebb műszereket fordítunk az égbolt felé, úgy hatolunk be egyre mélyebben az Univerzum ""sötét korszaka""-ként emlegetett első egymilliárd évbe, ahol az ősi gázanyagból megkezdődött az égitestek kialakulása. A másik alapvető kérdés: milyenek voltak az első galaxisok, és hogyan zajlott az evolúciójuk? Rennan Barkana (Tel Aviv University) és Avi Loeb (Harvard-Smithsonian Center for Astrophysics) csillagászok elsőként határozták meg közvetlenül korai galaxisok tömegét, s az első közvetlen bizonyítékkal álltak elő arra vonatkozóan, hogy már a ""sötét korszak""-ban megjelentek a Tejútrendszerhez hasonló, fejlett galaxisok. ""Bizonyos szempontból meglepő, hogy ilyen nagy csillagvárosok ilyen gyorsan megformálódtak. A korai Univerzum legtöbb ismert galaxisának mérete ugyanis csak századrésze a Tejútrendszerének"" - mondja Loeb. E fejlett, ősi galaxisok felfedezése főképp azért meglepetés, mert a legtöbb kutató szerint napjaink ilyen jellegű égitestei csak lassan, kisebb galaxisok összeolvadásával, illetve bekebelezésével formálódtak meg. Az átlagos modern galaxisok valóban a Tejútrendszerhez hasonlóak (kb. 100 000 fényéves átmérő, néhány százmilliárd csillag), a legnagyobbra meghízott példányok pedig hatalmas elliptikus galaxisként terpeszkedtek el a napjaink galaxishalmazainak centrumaiban. A kutatók részletes beszámolója a  Nature  2003. január 23-i számában jelent meg.","[""Ősrobbanás"",""nemzetközi csillagászcsoport"",""Tejútrendszer"",""Univerzum""]",2
2097,9485,https://aktiv.origo.hu/gazdasag/hirek/hazaihirek/20040324tobb.html,gazdasag,aktiv.origo.hu,[origo],,Több mint nyolcmillió mobil Magyarországon,"Februárban meghaladta a hazai mobil-előfizetések száma a nyolcmilliót. A hónap végén a három szolgáltató összesen 8 millió 16 ezer előfizetővel rendelkezett, ami 37 ezres, 0,5 százalékos növekedést jelent januárhoz képest.","Magyarországon februárban 8 015 501 hívásfogadásra képes aktív SIM-kártya volt forgalomban az előző havi 7 978 606 után - közölte  honlapján  a Nemzeti Hírközlési Hatóság. 100 lakosra februárban 79,2 előfizetés jutott, egy hónappal korábban ez az arány 78,9 százalékos volt. Az előfizetések száma 14,6 százalékkal haladta meg a tavalyi év hasonló értékét. Az év második hónapjában a Vodafone piaci részesedése az előfizetésekből 17,04 százalékra, a Westelé 47,59 százalékra nőtt, míg a Pannon GSM részesedése 35,36 százalékra csökkent (16,87; 47,53; illetve 35,60 százalékról) A forgalmazásban részt vevő előfizetések száma (olyan készülékek, amelyekről az utolsó három hónapban hívást vagy sms-t indítottak) 6 ezerrel 7 millió 408 ezerre emelkedett februárban. A Westel piaci részesedése ennek alapján 47,73 százalék, a Pannoné 35,24 százalék, a Vodafone 17,03 százalék.","[""Magyarország"",""mobil-előfizetés"",""előfizető"",""Vodafone"",""Westel""]",0
1336,4732,https://aktiv.origo.hu/gazdasag/hirek/vilaggazdasag/20020813kodde.html,gazdasag,aktiv.origo.hu,[origo],2002.08.13. 11:34, Köddé foszló kamatcsökkentési várakozások ,"Egyre kevesebb esélyt adnak a szakértők a kamatcsökkentésre az Egyesült Államokban a jegybank szerepét betöltő Federal Reserve (Fed) keddi ülése előtt. A Reuters felmérése szerint a Fed legnagyobb 22 partnere közül, csak a Morgan Stanley elemzői számítanak újabb kamatvágásra.","A Fed 11 tagot számláló nyíltpiaci bizottsága, Washingtonban ül össze amerikai idő szerint reggel, hogy döntsön a jegybanki kamat mértékéről. A Morgan Stanley elemzői szerint a Fed fél százalékponttal 1,25 százalékra csökkenti a jelenleg 1,75 százalékon álló irányadó kamatlábat. Az elemzők szerint, ha ez kedden nem következik be, akkor a Fed szeptemberben mindenképpen csökkenteni fog. A Morgan Stanley elemzői kisebbségben vannak ezzel a véleményükkel, még akkor is, ha a Goldman Sachs, és három másik bank szakértői is egyetértenek a szeptemberi csökkentéssel: a Reuters által készített felmérés szerint a Fed 22 legnagyobb partnere közül csak heten osztják ezt a véleményt, míg a többiek már lemondtak a kamatcsökkentés lehetőségéről. A Fed ülésével egyidőben ifjabb George Bush amerikai elnök a texasi Wacoban 240 gazdasági vezetővel, szakértővel és a kabinet tagjaival értekezik az amerikai gazdaság helyzetéről. A Baylor-egyetemi konferencia célja, hogy megvitassák többek között az amerikai vállalati vezetés és az egészségbiztosítási rendszer problémáit. Jóllehet, a wacoi konferenciának kevesebb eredménye lesz, mint a washingtoni Fed-gyűlésnek, ezzel Bush elnök bebiztosítja magát, hogy igenis prioritásként kezeli az amerikai gazdaságot - írja a CNN Money. (Üzleti Negyed) Ajánlat: Fed Korábban: Lovaggá ütik Alan Greenspant (2002. augusztus 8.) Nem változtatott kamatot a Fed (2002. június 27.","[""Morgan Stanley"",""USA"",""kamat"",""amerikai gazdaság"",""Federal Reserve System"",""Reuters"",""Fed""]",0
2317,11004,https://magyarnemzet.hu/gazdasag/keves-az-aru-foldon-vizen-levegoben-8073170/,gazdasag,magyarnemzet.hu,Jámbor Gyula,2020. május 4. hétfő 10:48,"Kevés az áru földön, vízen, levegőben","Jelentős, 10-30 százalékos visszaesést tapasztaltak a szállítmányozók áprilisban az egy évvel korábbi adatokhoz képest. A Magyar Szállítmányozók Szövetsége kérdőíves felmérésében arra volt kíváncsi, hogy tagjai mit tapasztalnak a járványhelyzet hatásaiból.","Átlagosan 10-30 százalékos visszaesést mért a Magyar Szállítmányozók Szövetsége a tagjainak kérdőíves kikérdezésén alapuló felmérésében, azonban az egyes szállítmányozási módok között jelentős eltérések láthatók. A szállítmányozók, akik honlapjukon tették közzé az eredményeket, felhívták az olvasók figyelmét, hogy semmiképp ne tévesszék össze őket a fuvarozókkal. Magyarázatuk szerint – bár kétségtelenül ugyanannak az árunak a mozgatásáról van szó – a szállítmányozók szervezik meg az egyes transzportokat, míg a fuvarozók végrehajtják a szállítási műveletet. A felmérés megállapítása szerint a belföldi közúti forgalomban az élelmiszer, a gyógyszer és a fogyasztási cikkek forgalma nem esett vissza jelentős mértékben. A felmérésből az is kiderül ugyanakkor, hogy az autóipari cégek szinte teljes és az egyéb ipari cégek nagy részének leállása miatt a visszaesés mértéke nagyságrendileg 20 százalék volt. A nemzetközi közúti forgalomnak komolyabb, 25-30 százalékos visszaeséssel kellett szembenéznie. A kereslet drasztikusan visszaesett, rá­adásul a napról napra változó korlátozások, a kiszámíthatatlan határhelyzet és a védelmi intézkedések tovább nehezítették ezt a szolgáltatást. A vasúti szállítás vegyes képet mutatott. Az autó- és acélipari szállítások száma itt is jelentősen csökkent, azonban voltak olyan területek, ­például a mezőgazdasági termékek szállítási pia­ca vagy az Olaszországból Magyarország felé irányuló import, ahol a vasút még növelni is tudta a részesedését. A visszaesés mértéke így összességében 10-15 százalék volt. A tengeri konténeres szállítmányozás idei éve erősen indult, azonban a kínai korlátozások az elsők között érintették a forgalmat, 25 százalékos visszaesésével a nagyobb veszteséget elszenvedő területek közé tartozik. Márciusban még hiányozott az üres konténerkapacitás a magyar export rakodásához, amely probléma azonban áprilisra megszűnt. A légi szállítmányozásban egyelőre 20 százalék alatti visszaesésről számoltak be a cégek. A kereskedelem gerincét jelentő kínai export-import áruforgalom jelentősen visszaesett, de már vannak biztató jelek, az exportkapacitás a korábbi hetekhez képest jelentősen javult. Ázsia többi része és Ausztrália forgalma továbbra is alacsony szinten van. A transzatlanti vonalak kritikusak, a rendelkezésre álló kapacitás kevés, és még az erősen lecsökkent mennyiség kiszolgálására is gyakran kevésnek bizonyul. A folyami szállítmányozás már egy évtizede komoly gondokkal küzd, elsősorban a Duna alacsony és kiszámíthatatlan vízállása miatt. A hajók alacsony vízállásnál nem tudnak a teljes erőforrásaiknak megfelelő árumennyiséget elszállítani, ezáltal veszítenek versenyképességükből, így gyakran a vasúti, sőt időnként a közúti szállítás is előnyösebb megoldást jelent a megbízók számára. Az elmúlt évtized 30-50 százalékos visszaesésén felül a koronavírus-járvány további 10 százalékkal sújtotta az ágazatot.","[""konténerhajók"",""szállítmányozók"",""teherszállítás""]",0
741,995,https://www.origo.hu/gazdasag/befektetes/20060214avartnal.html,gazdasag,www.origo.hu,[origo],2006.02.14. 7:41,A vártnál jobb eredmény a BorsodChemtől,"A BorsodChem Rt. 2005-ben 14,372 milliárd forint konszolidált nettó eredményt ért el, 19,5 százalékkal kevesebbet, mint egy évvel korábban. Ennek egyik oka az volt, hogy 2004-ben kiugróan magas árfolyamnyereséget értek el.","A negyedik negyedévben a Borsodchem nettó eredménye 3,732 milliárd forint volt, ami jóval magasabb az elemzők várakozásainál. A kazincbarcikai vegyipari cégcsoport a nemzetközi számviteli szabályok (IFRS) szerint készült és kedden közzétett gyorsjelentésében a 16,003 milliárd forintot kitevő üzemi tevékenységből származó profit 42 százalékos növekedéséről adott számot.  A határidős devizaügyletekből tavaly 102 millió forint nyeresége volt a BorsodChemnek, szemben az egy évvel korábbi 4 milliárd forinttal. Ugyanakkor a táraság 804 millió forint árfolyamveszteséget számolt el és a nettó kamatköltségei 552 millió forintot tettek ki. A csoport konszolidált árbevétele 17,6 százalékkal 173,64 milliárd forintra emelkedett, amiből az export 18,3 százalékos éves növekedéssel elérte a 145,324 milliárd forintot. Az árbevétel növekedéséhez a Borsodchem két terméke, az MDI és a marónátron magas ára, a TDI, az MDI, a PVC  és az anilin gyártókapacitásának bővítése járult hozzá. Ugyanakkor az elmúlt évben - szemben az előző évvel - nem kellett az üzemeket karbantartásra leállítani. A közvetlen költségek 17,5 százalékkal emelkedtek, így a bruttó fedezet 17,8 százalékos éves növekedéssel elérte a 46,9 milliárd forintot. Az adózás és külső tag részesedése előtti nyereség 15,484 milliárd forintot tett ki, ami 17,3 százalékkal kevesebb a bázisnál. Az egy részvényre jutó nyerség (EPS) 187 forint, szemben a 2004. évi 226 forint EPS-sel.  Az EBITDA (kamat- és adófizetés, tőketörlesztés és amortizáció előtti nyereség) 30,7 százalékkal 26,8 milliárd forintra nőtt egy év alatt. A vegyipari cég a gyorsjelentésben kiemelte: az olajár emelkedő tendenciája miatt nőtt a vegyipari alapanyagok- és ez energia ára   is. Az üzemi szintű nyereség 42 százalékos növekedéséhez legnagyobb mértékben az MDI és a marónátron gyártásának javuló profittermelő képessége járult hozzá.","[""devizapiac"",""BorsodChem Rt."",""árfolyamnyereség"",""BorsodChem""]",0
2018,8943,https://www.origo.hu/gazdasag/hirek/vilaggazdasag/20051031ujabb.html,gazdasag,www.origo.hu,MTI,2005.10.31. 11:23,Újabb amerikai kamatemelés várható,"Szakértők előrejelzése szerint kedden 25 bázisponttal 4,0 százalékra emeli az irányadó kamatot az amerikai központi bank szerepét betöltő Fed. Ráadásul továbbra sem várható utalás arra, hogy végéhez közeledne a tavaly június óta tartó kamatemelés politikája.","A Fed kamatalakító Nyíltpiaci Bizottsága (FOMC) kedden este negyed kilenckor jelenti be kamatdöntését. Ezután már csak kétszer, december 13-án és január 31-én elnököl a FOMC ülésen a Fed vezetője, Alan Greenspan, akinek a megbízatása január végén lejár. Megfigyelők szerint a keddi ülés kapcsán nem az a kérdés, hogy lesz-e kamatemelés, hanem, hogy az indoklásban szerepel-e az a megjegyzés, miszerint a továbbiakban is folytatja a fokozatos, mértéktartó kamatemelés politikáját.  A Goldman Sachs szerint a kitétel szerepelni fog és a FOMC a következő két ülésén is emeli a kamatot. Ennek oka az infláció alakulásával kapcsolatos aggodalom, amit az elmúlt hetekben a Fed több illetékese is megfogalmazott. A gazdaság növekedésével nincs gond, épp pénteken hozták nyilvánosságra azt az előzetes adatot, amely szerint éves szinten a harmadik negyedévben 3,8 százalékkal nőtt az amerikai GDP, meghaladva a második negyedévi 3,3 százalékot.  Az amerikai állampapírok elsődleges forgalmazóinak a véleménye szerint január végéig a Fed 4,50 százalékra emeli az irányadó kamatot. Ezen kívül mintegy 50 százalékos esélyt látnak arra, hogy március 28-án, amikor először ülésezik a FOMC, az új elnök Bernanke irányítása alatt, a kamatszint további 25 bázisponttal 4,75 százalékra nő.","[""kamat"",""amerikai gazdaság"",""előrejelzés"",""Fed""]",0
1591,6272,https://www.origo.hu/gazdasag/allas-karrier/munkajog/20050407inkabb.html,gazdasag,www.origo.hu,MTI,2005.04.07. 16:06,"Inkább bírságot fizet, mint szerződik a munkaadók zöme","A színlelt szerződéssel foglalkoztató ellenőrzött munkaadók 75 százaléka inkább kifizette a munkaügyi bírságot, ahelyett, hogy a vállalkozási vagy megbízási szerződést munkaszerződéssé alakította volna, hogy mentesüljön a bírság megfizetése alól, derült ki a munkaügyi főfelügyelőség vizsgálata során.","A színlelt szerződések esetén az adó- és járulékbehajtás felfüggesztésére vonatkozó először 2004. június 30-ig, majd 2005. június 30-ig érvényes moratórium a munkaügyi ellenőrzésekre nem vonatkozott, mondta Szárazné Zara Andrea, az Országos Munkabiztonsági és Munkaügyi Főfelügyelőség (OMMF) felügyeleti főosztályának vezetője. A munkaügyi felügyelők a munkaidő, a túlmunka és más munkaügyi előírások betartásának számonkérése során folyamatosan megkövetelték és megkövetelik a tényleges foglalkoztatás szerinti jogviszonyt is. Először 2003. július 1. és december 31. között a munkaügyi miniszter rendelete alapján alkalmaztak méltányosságot: a színlelt szerződésekre csak az ismételt jogsértéseknél vetettek ki bírságot. Egy másik időszakban, 2004. január 1. és április 30. között az Egységes Magyar Munkaügyi Adatbázisra (EMMA) felkészülés miatt kaptak lehetőséget a munkaadók a méltányos megítélésre. Amennyiben az ezen időszak alatt a munkaviszonyra létesített vállalkozói vagy megbízási szerződéseket munkaszerződéssé változtatták, akkor az ellenőrzések során kiszabott bírságot nem kellett megfizetniük. A lehetőséget viszont a bírságoltak 75 százaléka nem használta ki, inkább kifizette a büntetést. Csak a munkaadók 25 százaléka alakította át a szerződést jogszerűvé - mutatott rá Szárazné Zara Andrea. A múlt évben a munkaügyi ellenőrzésekbe vont munkaadók közül 250-nél 1185 vállalkozási vagy megbízási szerződést kifogásoltak és bírságoltak a munkaügyi felügyelők. Az idén az első negyedévben 50 munkaadónál 200 ilyen szerződés miatt vetettek ki bírságot, amely összege elérte a 9 millió forintot. Egy-egy ellenőrzés során nem csak a színlelt szerződések, hanem több más jogsértés miatt is bírságolnak általában, egy-egy munkaadónál legfeljebb hatmillió forintos munkaügyi bírság vethető ki. Szárazné Zala Andrea elmondta: a színlelt szerződéssel foglalkoztató munkaadókról valóban informálják az adóhatóságot a két intézmény közötti megállapodás alapján. A színlelt szerződések ellenőrzése 2003. július 1-től került a figyelem középpontjába, amikor a munka törvénykönyve módosítása során a munkaügyi ellenőrök eljárási rendjét pontosították ez ügyben - jegyezte meg a főosztályvezető. ""A színlelt szerződéseket korábban is ellenőrizték és büntették, de nem állapították meg hatósági határozatban annak munkajog-viszonykénti fennállását. A változás szerint 2003. július 1-től erre is lehetőséget kaptak a munkaügyi felügyelők"" - mondta a főosztályvezető.","[""bírság"",""munkaügy"",""vállalkozás"",""teszt munkajog""]",0
907,1942,https://aktiv.origo.hu/gazdasag/hirek/vilaggazdasag/20030222diktatorok.html,gazdasag,aktiv.origo.hu,[origo],,Diktátorok pénzügyei,"Először gazdasági szankciók alkalmazásával próbálta elszigetelni és térdre kényszeríteni a nemzetközi közösség a számára nem tetsző diktatúrákat az elmúlt másfél-két évtizedben - minden alkalommal sikertelenül. A szankciók ugyanis a kulturális különbségeket, az ügyes politikusokat és néhány multinacionális cég profitvágyát mindannyiszor figyelmen kívül hagyták. A részletekről olvassa el az [origo] összeállítását!","Legális banki és illegális olajüzletek Irakban Az Irakot sújtó ENSZ-szankciók ellenére az ország legnagyobb állami bankjának közel-keleti és perzsa-öbölbeli fiókhálózatán keresztül rendszeres, kisebb-nagyobb összegű pénzmozgás folyik számos európai és arab ország, illetve Irak között. A Rafidain Bank a szankciók tiltása alá nem eső arab bankokat használja az illegális átutalásokhoz, fegyverbeszerzéshez és a palesztin terroristák támogatásához. Irak jelentős bevételhez jut a szankciókat megkerülő illegális olajkereskedelemből is.  Részletek... Kadhafi, a pénzügyi szankciók kijátszásának nagymestere Líbia ellen 17 éve hatástalanok a gazdasági szankciók, ami nem utolsósorban Kadhafi befektetési tanácsadójának ""érdeme"": Mohamed Ali el-Huvedzs forgatja az ország mintegy 8 milliárd dollár értékű befektetéseit. Líbiának tulajdonrésze van egy olasz benzinkúthálózatban és több finomítóban, egy nemzetközi szállodaláncban, melynek magyar tagja is van, és az ország közös bankot üzemeltet a legnagyobb brit pénzintézettel.  Részletek... Havala, arany és méz: bin Ladent sem törték meg a szankciók Az afganisztáni tálib rendszer anyagi bázisát  Oszama bin Laden bankja , az adott szó súlyára épülő pénzátutalási rendszer, a  havala , és a  mézben csempészett fegyver- és kábítószer-szállítmányok  jelentették. A jelek szerint a terroristavezér már a 2001. szeptember 11-ei terrortámadás előtt felkészült a várható pénzügyi szankciókra,  és vagyonát aranyba, ezüstbe és drágakövekbe  fektette.  Virágzó külkereskedelem az elzárt Észak-Koreában Az Egyesült Államoknak komoly gondot jelent az atomfegyverkezéssel gyanúsított Észak-Korea elleni hivatalos - ENSZ által jóváhagyott - gazdasági szankciók hiánya, ugyanis a kommunista vezetésű ország a tiltakozások ellenére egyre bővülő kereskedelmi kapcsolatokat ápol Japánnal, Kínával, sőt Dél-Koreával is, így pedig meglehetősen nehéz gazdasági elszigeteléssel fenyegetőzni a nukleáris leszerelés elérése érdekében. Észak-Korea az élelmiszer-kereskedelmen - főként halak, rákok, kagylók értékesítésén - kívül kábítószer-gyártásból és eladásból, valamint rakéta-kereskedelemből is jelentős éves bevételre tesz szert.  Részletek... Arafat, az egyszemélyes palesztin kincstár Szakértők szerint a közel-keleti békefolyamat elindulásának egyik legfontosabb eleme Jasszer Arafat pénzügyeinek vizsgálata. A palesztin vezető pénzügyeinek összetettségét jól jellemzi, hogy az irányítása alatt álló három szervezet, a Palesztin Hatóság, a Palesztin Felszabadítási Szervezet (PFSZ), illetve az általa alapított gerillamozgalom, a Fatah mind külön költségvetésből gazdálkodik, amiket Arafat személyesen felügyel. Becslések szerint Arafat 1,3 milliárd dollár felett rendelkezik.  Részletek...","[""Irak"",""szankció"",""diktatúrák"",""kulturális különbségek"",""Forrás""]",0
952,2254,https://www.origo.hu/gazdasag/20051227cegadatok.html,gazdasag,www.origo.hu,-,2005.12.27. 8:44,Cégadatok közzététele a neten,Elektronikus cégnyilvántartást vezetnek be 2007 elejétől Németországban: minden nyilvánosan közzéteendő adatot egy központi honlapról ( www.unternehmensregister.de ) lehet majd lehívni. A nyomtatott sajtóban ekkortól nem lesz kötelező megjelentetni az adatokat - számol be a Világgazdaság.,"Az elektronikus cég- és vállalat-nyilvántartás a német nagykoalíció Small company act névre keresztelt programjának része. A papíron történő hivatali eljárások, bejegyzések, engedélyeztetések egyszerűsítésével ugyanis elsősorban a kkv-k adminisztrációs terheit szeretnék mérsékelni. Brigitte Zypries német igazságügy-miniszter szerint az újítás javít a német gazdaság versenyképességén, hiszen a kül- és belföldi üzleti partnerek, befektetők ezentúl gyorsan hozzáférhetnek azokhoz az adatokhoz és beszámolókhoz, amelyek alapján például egy beruházásról döntenek. Az átállás meggyorsítása érdekében a cégbejegyzéshez szükséges beadványokat a jövőben már csak elektronikus formában fogadják el, bár 2009-ig még átmeneti periódust biztosítanak a tartományoknak. Azzal, hogy a vállalatok éves beszámolóját ezentúl nem a cégbíróságok, hanem a központi szövetségi adatbank kezeli, a bíróságok válláról is nagy terhet vettek le - írja a Frankfurter Allgemeine Zeitung.  A legnagyobb fajsúlyú munkaadói szervezet, a német iparszövetség (BDI) üdvözölte a fejleményeket. A BDI azon az állásponton van, hogy a vállalatok átláthatóságának javítását követelő uniós és nemzetközi jogszabályi fejlődés miatt már régen esedékes volt az átállás az újságokban történő kötelező közzétételről az elektronikusra. 
 ŰŰ Hazánkban 2007. január 1-je után minden cégalapítás esetében lehetőség lesz elektronikus ügyintézésre, de csak önkéntes alapon - tudtuk meg az Igazságügyi Minisztérium illetékesétől. Részvénytársaságok esetében már most megoldható, és 2006. július 1-jétől minden gazdasági társaság megteheti ezt. A működő kft.-k módosító beadványai már most intézhetők elektronikus úton.  A bejegyzett cégek adatai - nyomtatott vagy digitális formában - jelenleg még a cégbíróságtól és az IM-től szerezhetők be fizetség ellenében, a mérlegadatok pedig a minisztériumtól hasonló módon. A tervek szerint 2007 őszétől az elektronikus cégiratok ingyenesen letölthetők lesznek az IM honlapjáról.","[""Németország"",""sajtó"",""közzététel"",""cégnyilvántartás"",""Világgazdaság""]",0
124,4957,https://index.hu/sport/kajak-kenu/2012/10/04/buszke_vagyok_hogy_ujra_szerb_szinekben_versenyzek/,sport,index.hu,Index,2012.10.04. 14:13,"Mindig is Szerbiában akart versenyezni, és ingyen távozhat Janics Natasa","Rendkívül boldog, hogy visszatérhet Szerbiába a kajakos Douchev-Janics Natasa, aki magyar színekben három olimpiai aranyérmet szerzett. A 30 éves sportoló csütörtökön Belgrádban tartott sajtótájékoztatót, amelyen országváltását azzal magyarázta, hogy Magyarországon soha nem találta meg igazán a helyét. Ingyen távozhat?","Janics Natasa egy belgrádi sajtótájékoztatón jelentette be csütörtökön, hogy szerb színekben akar versenyezni. Az engedélyt a Magyar Kajak-kenu Szövetségnek kell majd megadnia, a szerb szövetség és olimpiai bizottság egyelőre nem lépett: csütörtök estig úgy tűnt, 150 ezer euró (45 millió forint) a klasszis kivásárlási ára, vagyis ennyit kér a magyar szervezet a rajtengedély átengedéséért. Hivatalosan a szerbek nem reagáltak, aztán Vlade Divac, a szerb olimpiai bizottság elnöke nyilatkozott az újvidéki Magyar Szó internetes kiadásának, és állítja, a magyarok nem kérnek pénzt Janicsért. ""Magyarországi sportbarátainkkal nem volt nehéz  megegyezni a Natasa jövőjével kapcsolatos kérdésekben - idézte Divacot  a magyarszo.com. - Ismétlem, az eddigi tárgyalások során a magyar  szövetség semmilyen, így anyagi feltételhez sem kötötte Natasa  versenyzési jogának kiadását."" A Magyar Kajak-Kenu Szövetség (MKKSZ) főtitkára,  Ábrahám Attila  ugyanakkor korábban azt mondta: nagyságrendileg 150 ezer  eurót kérnek a  versenyző átigazolásáért. Az MKKSZ szerda este  közleményben jelezte,  egyelőre nincs megegyezés. ""A kivásárlási  árat eredetileg Mirko Nisovics, a helyi sportági  szövetség elnöke hozta  nyilvánosságra, úgy tűnik, Divac úrhoz ez az  információ nem jutott el"" -  mondta az MTI érdeklődésére már csütörtökön Ábrahám Attila. A magyar szövetségnek lehetősége  van arra, hogy elutasítsa az  átigazolási kérelmet, ebben az esetben a  nemzetközi szövetség  szabályzata szerint a versenyző a következő két  szezonban nem  indulhatna nemzetközi viadalon, de 2015-től már rajthoz  állhatna  Szerbia színeiben a világversenyeken. Az országváltásra még az elnökségnek is rá kell bólintania, de ahhoz a  szövetség egy korábbi határozatát is módosítani kell. Baráth Etele elnök  a Nemzeti Sportnak elmondta, hogy a jelenlegi szabályzat szerint  világbajnokot nem adhatnak át. Az elnökség két hét múlva ül össze, ekkor  dönthetnek Janicsról is. Végső határozatot október  27-ig kell hozni. A szerb sajtó szerdán kész tényként kezelte, hogy csütörtökön a Szerb  Olimpiai Bizottság hivatalos bejelentést tesz Janicsról. Ez most  elmaradt, persze Ábrahám szerint erre nem is lett  volna joguk a szerbeknek, hiszen a két ország szövetsége még nem  egyezett meg. Ennek ellent mond Divac csütörtök esti nyilatkozata. „ Magyarországon mindent megadtak  nekem. Amikor 2001-ben elmentem Szerbiából, nem voltak megfelelőek a  feltételek az élsporthoz. Szerencsére az elmúlt időszakban azok a  megfelelő emberek kerültek a szükséges pozíciókba, akik tudják, mi kell a  csúcsteljesítményhez.  Nagyon boldog vagyok, hogy visszatértem a szülőföldemre. Olyan emberek ülnek az olimpiai bizottságban, akik tudják, hogy meg kell becsülni ezt a sportágat. Mindig is vissza akartam térni, hogy szerb színekben versenyezzek. Még Szegeden élek, de néhány hónapon belül Bácskapalánkán folytatom az edzéseket. Most az Európa-bajnokságra koncentrálok, a Rio de Janeiró-i olimpiáig még négy év van. Remélem, bővítem Szerbia éremkollekcióját, és azt is, hogy ott leszek Brazíliában az ötödik olimpiámon"" -  idézte Janicsot a Blic Sport. Divac is egyértelmű sikerként tekint arra, hogy Janics visszatért Szerbiába. „Nagyon örülünk a döntésnek, ő a kiváló sportolók szimbóluma, és visszatérése mutatja, hogy a sportfejlesztés jó irányba halad nálunk."" 
                           A kajakos férje, a bolgár Andrian Douchev Szerbiában - a  versenyző szülőhazájában - kapott edzői állást, és Janics vele tart. A  háromszoros olimpiai, 18-szoros világ- és 17-szeres Európa-bajnok Janics múlt csütörtökön jelezte, hogy szerb színekben folytatná  pályafutását. 
                         Csonka Gábor, Janics Natasa menedzsere szerint a csütörtöki protokolláris bejelentés egyértelműen pozitív jel arra, hogy a szerbek meg akarnak egyezni a magyar szövetséggel, és meg adni a 150 ezer eurós kivásárlási árat. Ő sem tud arról, hogy ingyen elengednék. „Szerbiában a sport a nagypolitika része, Natasa egymaga többet nyert az olimpián, mint az egész szerb csapat, ezért gond nélkül fizetnek érte 45 millió forintot, és a bejelentés után óriási blama lenne nekik is visszalépni."" Ha a kajakos megtartja a magyar  állampolgárságát, 35. életéve után megkapja az olimpiai életjáradékot a  magyar államtól. Az életjáradék nem fix összeg. Az olimpiai  bajnokok esetében a Központi Statisztikai Hivatal által számított, a  bérből és fizetésből élők előző évi, országos szintű bruttó nominál  átlagkeresetének megfelelő összeg, ami 2011-ben 213 100 forint volt. A magyarszo.com szerint Douchev-Janics a tervek szerint a zimonyi Zmaj Zemun klub tagja lesz.",,1
2058,9217,https://magyarnemzet.hu/gazdasag/nem-allnak-le-a-balatoni-fejlesztesek-7996994/,gazdasag,magyarnemzet.hu,Gulyás J. Attila,2020. április 13. hétfő 11:30,Nem állnak le a balatoni fejlesztések,"A turizmust is sújtó koronavírus-járvány ellenére is folytatódnak a már megkezdett balatoni fejlesztések, és az ideieknek se látják akadályát a vállalkozások és a települési önkormányzatok. Hét nagy vitorláskikötőben e-hajók feltöltésére alkalmas berendezést telepítenek, Füreden exkluzív szálloda épül, Keszthelyen ingyenes B+R parkolót alakítanak ki.","Megújul Balatonfenyvesen a hét kilométer hosszú beltéri bringaút, korszerűsítik a közúti és a gyalogos közlekedést a Magyar falu programból elnyert 12 millió forintból, a Magyar Turisztikai Ügynökség (MTÜ) strandok fejlesztésére juttatott 100 millió forintos támogatásából pedig óriáscsúszdával gazdagítják a település nagystrandjának szolgáltatását. Keszthelyen, a Balaton fővárosában is valóra válnak az önkormányzat nagyívű tervei, többek közt a belváros szívétől mindössze háromszáz méterre eső B+R parkoló megépítésével. A 60 személygépkocsinak és 60 kerékpárnak helyet adó,130 millió forint uniós forrásból megvalósuló, ingyenes létesítmény egyrészt a városban lakók közlekedését, másrészt a várost érintő igencsak fellendült kerékpáros turizmust szolgálja. A víziturisztika, ezen belül a kedvtelési hajózás kiszolgálásának feltételeit bővíti majd hamarosan az az öt, elektromos-hajó fogadására és feltöltésére alkalmas állomáshely, amellyel az MTÜ együttesen 4,8 milliárd forintos támogatásából Tihany, Balatonfüred, Kenese, Aliga és Földvár egy-egy vitorlásklubja lép magasabb osztályba. A támogatás megvalósításának feltétele 40 hajó- és 5 vendéghely biztosítása, továbbá az e-kikötő egész éves nyitvatartása. Március közepén megkezdődött a füredi kikötőnél annak a négycsillagos, prémium-kategóriájú, 100 szobás hotelnek az építése, amely többek közt a 170 új vitorláshajóhelyre érkezők szállását is biztosítja majd. A Balaton-felvidéki fejlesztések között hangsúlyos helyet kap a füredi Lóczy-barlang új látogatóközpontjának megépítése, a salföldi Major fogadó bővítése, és a hegyestűi geológiai bemutatóhely akadálymentesítése.","[""balaton"",""fejlesztések"",""koronavírus"",""turizmus""]",0
185,7226,https://index.hu/sport/futball/2010/10/11/rosszul_nez_ki_o_jaj_istenem_miert/,sport,index.hu,Ághassi Attila,2010.10.11. 14:06,1997: öt finn hozta össze a flippergólt,"A keddi Európa-bajnoki selejtező előtt a mazochista finnek felelevenítették, hogyan veszítették el vb-esélyüket ellenünk 14 éve. A helyi újság grafikája döbbenetes, öt finn ért a labdához a tizenhatoson belül, egy piros mezes magyar van az ábrán, a becsúszó Sebők Vilmos.","Pontosan tizenhárom éve, 1997. október 11-én játszott a finn és a magyar labdarúgó válogatott Helsinkiben. Már a 92. percben jártunk, amikor a finnek egy hihetetlen, mindmáig megdöbbentő öngólt lőttek, ami azt jelentette: a mieink játszhatnak pótselejtezőt a világbajnoki részvételért, nem pedig ők (Csank János csapatát Jugoszlávia 12-1-es összesítéssel verte ki). A hátborzongató gól még sokakban él, az Ilta Sanomat szombati számában kétoldalas grafikával emlékezett a sokkoló találatra, és a szereplőket is megszólaltatta. „Hosszan jajgattam, igen. Azt mondtam, ez nagyon rosszul néz ki, ó, jaj, istenem, miért kellett ennek bemennie. A finn sporttörténelem öt legrosszabb eseménye között ez a gól is ott van. Kiemelt helyen, mert iszonyú csalódás volt” – mondta a lapnak Antero Mertaranta riporter. A magyar szöglet után Paatelainen találta el rosszul a labdát, Sami Hyypiä elé került, aki hét méterre a kaputól, a becsúszó Sebők Vilmostól szorongatva fejbe rúgta a szintén becsúszó Harri Ylönent. Az ő fejéről a gólvonalon álló Sami Mahlio elé került a labda, aki nem tudott felszabadítani, és lábon lőtte Moilanen kapust, és az ő bal vádlijáról vágódott végül a kapuba a labda. Csak a sokszori visszajátszás után derült ki, hogy ötször ért egymás után finn a labdába, míg végül bement. Dermesztő gól volt, Ylönen percekig zokogott kiterülve a gyepen, a Liverpoollal később BL-győztes Hyypiä úgy emlékezett vissza, hogy a végig szakadó esőben az utolsó percben kihagyott a védelem, ezért jöhetett össze minden idők egyik legkomikusabb gólja. Az öt megszólaló közül egyik sem használta a letargikus vagy a sokkoló jelzőt, higgadtan nyilatkoztak, de azt elmondták, hogy összetörtek.",,1
1954,8488,https://magyarnemzet.hu/gazdasag/hatasosabb-az-arcmaszk-az-idosavnal-8311134/,gazdasag,magyarnemzet.hu,Thurzó Katalin,2020. június 30. kedd 05:45,Hatásosabb az arcmaszk az idősávnál,"A vásárlók, a bolti alkalmazottak és a kereskedők egyaránt úgy vélik, hogy a vírus elleni aktív védekezési szakasz után a legjobbkor született a döntés az idősek idősávjának eltörléséről. Az elmúlt napok megmutatták, hogy könnyebbé vált a napi működés és az értékesítés, és nincsenek tumultusok sem, inkább kiegyenlítődött a napi forgalom.","– Könnyebbséget hozott a 65 év felettiek vásárlására korábban alkalmazott idősáv eltörlése a kereskedelmi dolgozóknak. Megszűntek azok a korosztály szerinti terelésből vagy tiltásokból fakadó feszült helyzetek, amelyek akkor terhelték a bolti alkalmazottakat, amikor 9 órakor kénytelenek voltak a fiatalabbakat elküldeni a boltból. Ugyanígy az idősebbekkel is gyakran adódtak kínos helyzetek, őket különösen nehéz volt rábírni a szabályok betartására. Ma már a 65 év felettiek is szabadabban vásárolnak – mondta a Magyar Nemzetnek Bubenkó Csaba, miután lassan két hete annak, hogy a kormány kivezette az idősek idősávját az alapcikkeket kínáló üzletekből. A Kereskedelmi Dolgozók Független Szakszervezetének elnöke szerint az enyhítés már most érezhető élénkülést hozott az élelmiszer-kereskedelemben vagy a drogériákban. Az egész napos nyitvatartás alatt az áruházakban ugyanis már arányosabban eloszlanak a vásárlók, viszont továbbra sincs tumultus, miközben a fogyasztás is erősödni látszik. Az érdekképviseleti vezető ugyanakkor megjegyezte, azért sincs tömeg a boltokban, mert még mindig érződik a márciusi pánikvásárlások hatása: Sok család pedig még ezekből él, vagyis bizonyos árucikkek eladásai visszafogottabban alakulnak ezekben a hetekben. – Tudomásul kellett venni a járványhelyzet miatt korábban bevezetett korlátozásokat, és természetes következmény, hogy ezek eltörlése után a vásárlóknak és a kereskedőknek is könnyebbé vált a vásárlás és a fogyasztás kiszolgálása. Pusztán a kereskedelem oldaláról egyértelműen javult a helyzet, hiszen nincs szabályozva, mikor kik térhetnek be az üzletekbe, már nem kell ezt külön figyelemmel kísérni, nincs szükség ezzel kapcsolatos intézkedésekre, például feliratozásra vagy a vevők kényszerű elküldésére, ha nem a megfelelő időpontban érkeztek az értékesítőhelyre – ezt már Vámos György, az Országos Kereskedelmi Szövetség főtitkára mondta a Magyar Nemzetnek. Úgy fogalmazott, érezhetően egyenletesebb lett a forgalom, és mivel minden korlátozásnak van fékező hatása, várható volt, hogy előbb-utóbb megszűnik a 9 és 12 óra közötti idősáv. – Bármilyen enyhítés eleve ösztönző hatással van a forgalomra – jegyezte meg a főtitkár. Vámos György jelezte, jelenleg maszkot viselünk a boltban, ami jogszabályi kötelezettség. Ezzel együtt fontos tudni, hogy a kereskedő ugyan köteles minden tőle elvárhatót megtenni a rendelkezés betartatására, ám Emellett nem eszközölhet korlátozó intézkedéseket sem, hanem csak kérheti a vevőt az együttműködésre. – Szabálysértés esetén legfeljebb a rendőrség járhatna el a vásárlóval szemben, ilyen esetről azonban nem érkezett jelzés, vagyis nincsenek szélsőséges esetek. Az arcmaszk kötelező használata ráadásul mindenkit emlékeztet arra, hogy még nem múlt el a vírusveszély – mondta Vámos György, megerősítve, hogy a vásárlók túlnyomó többsége betartja a kötelező maszkviselésre vonatkozó előírást. Az üzletekben ez általános tapasztalat, és a bolti alkalmazottak között is többségben vannak azok, akik használják a maszkot a teljes műszak alatt. A főtitkár kitért rá, hogy a fogyasztás szempontjából a második negyedév volt a legnehezebb, ám Bár az egyes termékköröknél eltérő lehet az év végi egyenleg, összességében arra számít a piac, hogy az éves mérleg nem hoz majd visszaesést a tavalyihoz viszonyítva.","[""Bubenkó Csaba"",""idősek"",""kiskereskedelem"",""Vámos György"",""vásárlási idősáv""]",0
522,8771,https://www.origo.hu/tudomany/20090513-a-dohanyzas-felporgeti-a-zsirlebonto-geneket.html,tudomany,www.origo.hu,MTI,2009.05.13. 22:56,A dohányzás felpörgeti a zsírlebontó géneket,"A dohányzás valószínűleg felpörgeti a ""zsírlebontó"" géneket - állítják új tanulmányukban amerikai kutatók.","Számos elmélet létezik annak magyarázatára, hogy miért híznak el az emberek, ha abbahagyják a dohányzást. Egyesek szerint a leszokás után javul az érintettek étvágya, és a szükségesnél több kalóriát vesznek magukhoz. Más kutatók szerint a nikotin fokozza a szervezet anyagcseréjét, ily módon a leszokás után lelassul a metabolizmus, a felesleges kalóriák pedig plusz kilókat eredményeznek. A  New York-i Cornell University Weill Medical College  kutatói kiderítették, hogy az egészséges dohányosoknál magasabb az AZGP1 jelű gén aktivitása a légutakból vett sejtekben, mint a nemdohányzóknál. Mivel a feltételezések szerint ez a gén fontos szerepet játszik a lipidek (zsírok) lebontásában, valamint a testsúlykontrollban, ez a felfedezés részben megmagyarázhatja, hogy miért híznak el az emberek, ha leszoknak a dohányzásról. Nem lehet azonban a leszokás utáni elhízásért pusztán a géneket okolni. ""A dohányzás és a testsúly közötti összefüggés ennél sokkal összetettebb, a folyamatban olyan módosító tényezők is szerepet játszanak, mint a diéta vagy a testedzés"" - hangsúlyozták a kutatók, akik vizsgálataikról a  Chest  nevű folyóirat májusi számában számoltak be.","[""tudományos kishírek""]",2
2215,10318,https://www.origo.hu/gazdasag/hirek/hazaihirek/20030411csak.html,gazdasag,www.origo.hu,[origo],,"Csak az olcsóbb, azonos hatóanyagú gyógyszerek támogatása marad","Az Országos Egészségügyi Pénztár (OEP) vezetői csodálkoznak azon, hogy a gyógyszergyártók és forgalmazók bírálják a kiemelt gyógyszertámogatási lista változását. Az OEP szerint csak olyan termékek kerülnek ki a támogatási körből, amelyeknek van olcsóbb, de azonos hatóanyagot tartalmazó változatuk. A gyártóknak április 30-ig van lehetőségük arra, hogy csökkentsék áraikat, és így fenntartsák terméküket a listán.","Az Országos Egészségügyi Pénztár (OEP) vezetői pénteken sajtótájékoztatón reagáltak a gyógyszergyártók és forgalmazók bírálataira. A cégek azzal kapcsolatban fogalmazták meg kifogásaikat, hogy április végével több termék is lekerül a kiemelten támogatott gyógyszerek listájáról. Az OEP főigazgatója, Matejka Zsuzsanna elmondta, idén először új módszert alkalmaztak a lista változtatásakor. Az egészségügyi tárca és a Pénzügyminisztérium egy február elsején hatályba léptetett rendeletben meghatározta azoknak a gyógyszereknek a körét, amelyeknek - a magas ár miatt - megszüntetik kiemelt támogatását. A támogatás ugyanakkor csak a három hónapos türelmi idő letelte után szűnik meg, így április 30-ig a gyártók, a forgalmazók, a gyógyszertárak és a gyógyszereket felíró orvosok is tájékozódhatnak arról, hogy mely szerek maradnak a kiemelt támogatási körben. Matejka hozzátette, a listáról csak azokat a gyógyszereket szedték le, amelyeknek vannak olcsóbb - ugyanakkor azonos hatóanyagot tartalmazó - fajtái is. A pénztár ezért cáfol minden olyan - gyártók részéről elhangzó - bírálatot, hogy egyes betegségek elleni szerek teljesen eltűnnek a listáról. A gyártóknak egyúttal felajánlották, hogy ha a türelmi idő alatt csökkentik a termék árát, akkor a szer visszakerülhet a kiemelt támogatási listára. A február elsejei rendelet 119 terméket érintett, a gyártók később 16 gyógyszer esetében jelezték, készek arra, hogy csökkentsék ezek árát. A sajtótájékoztatón elhangzott, volt olyan gyógyszer, amelynél a gyártó 30 százalékos árcsökkentésre is hajlandó volt, hogy a termék fennmaradhasson a listán. Matejka közölte, nem érti, hogy a gyártók miért ezekben a napokban csodálkoznak azon, hogy egyes termékek kikerülnek a kiemelt támogatási körből. Szerinte erről már a február elsejei határozatból értesülhettek. A főigazgató hozzátette: az elmúlt hetek forgalmi adatai azt bizonyítják, hogy az orvosok már átálltak a listán maradó, olcsóbb gyógyszerekre, és most már ezeket írják fel a betegeknek.","[""támogatás"",""gyógyszer"",""Országos Egészségügyi Pénztár""]",0
2288,10812,https://www.origo.hu/gazdasag/20180523-az-europai-bizottsag-166-milliard-euros-koltsegvetest-tervez-jovore.html,gazdasag,www.origo.hu,MTI,2018.05.23. 19:28,Az Európai Bizottság 166 milliárd eurós költségvetést tervez 2019-re,"Az Európai Bizottság előterjesztette a 2019-re vonatkozó uniós költségvetési tervezetet, amelynek összege kötelezettségvállalási előirányzatokban 166 milliárd euró, a 2018-asnál 3 százalékkal magasabb. A költségvetés kiemelten kívánja kezelni a migrációval kapcsolatos kérdéseket.","Günther Oettinger uniós költségvetési biztos a költségevetés bemutatásakor elmondta, a tervezet egy erősebb és ellenállóbb európai gazdaságba való beruházást irányoz elő, egyidejűleg előmozdítja a szolidaritást és a biztonságot az unió határainak mindkét oldalán. Az uniós bizottság ezért jövőre is kiemelten kívánja kezelni a migrációval és a határigazgatással kapcsolatos kérdéseket.  Egyebek mellett támogatni kívánja a közös európai menekültügyi rendszer reformját a hatékonyabb, méltányosabb és humánusabb menekültügyi politika biztosítása érdekében. A határigazgatás jobb biztosítása érdekében meg kívánja erősíteni az új határregisztrációs rendszert, az Európai Határ- és Parti Őrség, és az Európai Unió Menekültügyi Ügynökségének munkáját, valamint a határigazgatási és vízumkérdésekkel foglalkozó egyéb ügynökségeket. A törökországi menekülteket támogató uniós eszközre 1,5 milliárd eurót kíván biztosítani, hogy a Szíriában és a régió más területein zajló konfliktusok elől menekülők részére továbbra is élelmiszert, oktatást és lakhatást biztosítsanak. Emellett a migráció kiváltó okainak kezelése céljából az unión kívüli országokkal való partnerségi keret végrehajtását is biztosítani szeretné. Oettinger elmondta, a gazdasági növekedés támogatására 2019-ben 80 milliárd euró kötelezettségvállalást terveznek. A pénzügyi keret az idei évhez képest 8,4 százalékkal magasabb összeget, 12,5 milliárd eurót foglal magában kutatásra és innovációra. 2018-hoz képest 10,4 százalékkal több, 2,6 milliárd euró jut az oktatásra az Erasmus+ keretében, 36,4 százalékkal magasabb összeg, 3,8 milliárd euró az infrastrukturális hálózatokra, és további 233,3 millió euró az ifjúsági foglalkoztatási kezdeményezésre. A bizottság várakozásai szerint a 2014-2020-as kohéziós politikai programok végrehajtása 2019-ben is megfelelő ütemben halad. A mezőgazdasági politika finanszírozása is stabil marad, az ideihez képest 1,2 százalékkal többet, közel 60 milliárd eurót tesz majd ki. A költségevetés új kezdeményezéseket is támogatni kíván.  Egyebek mellett 11 millió eurót biztosít az Európai Munkaügyi Hatóság létrehozására, 245 millió eurót az európai védelmi ipari fejlesztési program létrehozására, valamint 5 millió eurót az új Európai Ügyészség felállítására a határon átnyúló bűncselekményekkel – többek között a csalással, a pénzmosással és a korrupcióval – kapcsolatos nyomozás céljából. A bizottsági tájékoztatás szerint a 2019-es uniós költségvetési tervezet minden program tekintetében két finanszírozandó összeget tartalmaz: kötelezettségvállalási előirányzatot és kifizetési előirányzatot. A kötelezettségvállalási előirányzat az egy adott évben szerződésekben vállalható összegeket, míg a kifizetési előirányzat a ténylegesen kifizetett összegeket jelenti. A jövő évre szóló tervezet összege kötelezettségvállalási előirányzatokban 166 milliárd euró, kifizetési előirányzatokban pedig 2018-hoz képest 3 százalékkal magasabb, 149 milliárd euró.","[""Günther Oettinger"",""költségvetési tervezet"",""Európai Bizottság"",""Európai Unió""]",0
1804,7623,https://aktiv.origo.hu/gazdasag/20200318-a-jarvanyveszelyre-es-a-korlatozasokra-tekintettel-23-nappal-hamarabb-kezbesiti-a-magyar-posta-a.html,gazdasag,aktiv.origo.hu,Origo,2020.03.18. 16:23,Gyorsabb nyugdíjkifizetést ígér a posta,A járványveszélyre és a korlátozásokra tekintettel 2-3 nappal előbb kézbesíti a Magyar Posta a nyugdíjakat – közölték szerdán.,"A kifizetési naptár szerint hétfőtől a hónap végéig, vagyis 12 munkanap alatt kézbesítik a postások a nyugellátást.  A kifizetések sorrendje változatlan marad. A gyorsabb kézbesítés 1,1 millió embert érint – olvasható a közleményben.","[""nyugdíj"",""posta"",""járvány""]",0
482,7553,https://index.hu/tudomany/kornyezet/2010/02/25/kivancsisagukkal_ejtik_halalos_csapdaba_az_ausztraliai_kobor_macskakat/,tudomany,index.hu,MTI,2010.02.25. 08:56,Kíváncsiságukkal ejtik halálos csapdába az ausztráliai kóbor macskákat,"Ausztrál kutatók az országban kóborló macskák millióinak kíváncsiságát tennék próbára, ami azonban az elvadult állatok életébe kerülhet.","A dél-ausztrál Kenguru-szigeten hamarosan újfajta csapdákat tesztelnek, amelyek hang- és fényhatásokkal vonzanák magukhoz a macskákat, majd megmérgeznék azokat – adta hírül kedden  honlapján  az Invazív Állatok Kooperációs Kutatási Központja (IACRC). „Ez egy alagút, amely hangot és fényeket bocsát ki, melyek magukhoz vonzzák a macskákat” – közölte Steven Lapidge professzor az ABC televíziós társaság riportjában. Lapidge elmondása szerint amikor az állatok besétálnak az alagútba és egy érzékelőt meghatározott állapotba állítanak, akkor az beméri alakjukat. Ha macskát érzékel, akkor ráspriccel a hasára egy mérgező anyagot, amely örökre elaltatja a kíváncsi kóborlót. A központ becslése szerint Ausztráliában több mint 18 millió elvadult macska él, ezek megszökött házimacskák leszármazottjai, és megölik az őshonos, vadon élő állatokat. Ausztrália hatalmas mérete miatt veszélyeztetett, amikor új faj települ be. Az ország jelentős környezeti és gazdasági károkat szenved el a vaddisznóktól, nyulaktól, rókáktól és kutyáktól is.",,2
1307,4545,https://www.origo.hu/gazdasag/hirek/vilaggazdasag/20050711ujra.html,gazdasag,www.origo.hu,[origo],2005.07.11. 11:13,Újra tárgyal kereskedelmi vitáiról az USA és Kína,"Kereskedelmi tárgyalásokon igyekszik rendezni vitáit az Egyesült Államok és Kína. A leghevesebb összecsapás a kalózfilm, -CD és -szoftver, valamint a kínai textildömping miatt várható.","Kereskedelmi tárgyalások kezdődnek hétfőn az USA és Kína között. A szokásos, évente egyszer megtartott találkozón a két ország megpróbál megoldást találni üzleti vitáira. Kínai részről VU JI miniszterelnök-helyettes lesz jelen, míg az Egyesült Államokat Carlos Guiterrez kereskedelmi miniszter képviseli majd.   A találkozó két legfontosabb témája a BBC News szerint a kínai kalózkiadású termékek kérdése és a textildömping lesz. Az amerikaiak állítása szerint Kína évente több milliárd dolláros kárt okoz azzal, hogy nem lép fel a CD-, szoftver- és filmkalózokkal szemben. Nem valószínű, hogy a talállkozón sikerül hatásos megoldást találni a kérdésre.   Épp így valószínűtlen, hogy Kína megegyezik a textilvitában az amerikaiakkal. Amióta az év elején lejárt a korábbi korlátozó textilegyezmény, a kínai textiláruk elárasztották az amerikai és az európai piacokat. Az USA önhatalmúlag 7,5 százalékos éves növekedési korlátozást vezetett be a kínai textilárukkal szemben - ezt azonban Kína a Világkereskedelmi Szervezet (WTO) szabályaira hivatkozva törvénytelennek nyilvánította.   Ugyanakkor szintén komoly kérdéséként merülhet fel a Jüan államilag szabályozott árfolyama. Az USA szerint Kína jogtalanul biztosít magának előnyt azzal, hogy nem engedi ki nemzeti valutáját a bankközi devizapiacra, ezzel rendkívül előnyössé teszi az exportot saját termelői számára.   A kínai-amerikai találkozó egy nappal előzi meg a WTO harminc tagjának találkozóját az északkelet-kínai Daljanban. A keddi találkozó résztvevői megpróbálnak megoldást találni arra, hogyan lehetne csökkenteni a mezőgazdasági és ipari termékeket sújtó vámokat.","[""Kína"",""USA"",""amerikai gazdaság"",""tárgyalás"",""vita""]",0
1053,2947,https://aktiv.origo.hu/gazdasag/hirek/hazaihirek/20070112heteken.html,gazdasag,aktiv.origo.hu,-,2007.01.12. 8:56,Heteken belül drágulnak az alapélelmiszerek,"Néhány héten belül akár 15 százalékkal is megugorhat a baromfihús ára. Drágulnak a tejtermékek és a kenyér is. A legnagyobb vita a pékáruról alakult ki: a Pékszövetség 15 százalékos áremelésről beszél, ám a kereskedők ennek a negyedét is sokallják.","Jelenleg az áruházi polcokon és az akciós újságokban az óévi árakat találhatjuk. A beszállítók szerint azonban ez heteken belül változhat, januárban átlagosan négy és tíz százalék között emelkednek majd az alapélelmiszerek árai - írja a Népszabadság. December közepén a Baromfi Terméktanács, a Tej Terméktanács, és a Magyar Pékszövetség ágazatonként eltérő, de az inflációt meghaladó, 8-15 százalék közötti áremelést helyezett kilátásba az év első hónapjaira. Ezt a megugró energia- és munkaerő-költségekkel, a növekvő takarmány- és nyersanyagárakkal indokolták. A kiskereskedők már akkor is vegyesen reagáltak. A többség lényegében kizárta, hogy a közismerten kemény tárgyalópartnernek számító multikon keresztül tudnának verni ilyen mértékű áremelést. Keresleti piac alakult ki, magyarán több baromfihúst is megvennének, mint ami kikerül a polcokra - összegzi véleményét Bárány László, a Baromfi Terméktanács elnöke. A kereskedelmi láncok most viszonylag könnyű tárgyalópartnernek bizonyulnak baromfiügyben, hiszen könnyen áru nélkül maradhatnak. A termelésnek a madárinfluenza utáni - nálunk 30 százalék körüli - visszaesése európai jelenség, a kereskedelmi láncok arra sem számíthatnak, hogy tartósan importtermékkel próbálják letörni az itteni árakat. Jól járnak viszont a sertéshús kedvelői, mivel a tőkehús ára húsvétig egyáltalán nem változik - jelentette be a Magyar Húsiparosok Szövetsége. A sertéshúsból ugyanis mára túlkínálat alakult ki, jelesül: az utóbbi hetekben drasztikusan esett a félsertés világpiaci ára. A pékáruk esetében viszont most is áll a vita a beszállítók és a kereskedők között. A pékek tartják magukat a korábban bejelentett, 15-20 százalékos áremeléshez - mondta Ilonka Boldizsár, a Magyar Pékszövetség elnöke. A sütödék nehéz helyzetben vannak, többségük bezárhat, ha nem emel árat. Az alapanyagárak drasztikusan emelkedtek - a liszt például augusztus óta több mint ötven százalékkal drágult. (A sütödei költségek emelkedése miatt, tavaly annak ellenére volt veszteséges az ágazat, hogy augusztus-szeptemberben már emelték áraikat 10-15 százalékkal.) A kereskedelmi láncok képviselői viszont kizártnak tartanak egy ilyen mértékű áremelkedést. Mindehhez hasonlóan a Tej Terméktanács igényeit is túlzónak tartják a kereskedők - a nyers tej átvételi árának emelkedése miatt a tejtermékek 6-8 százalékkal drágulhatnak az első negyedévben. Besenyei Ferenc, a Tej Terméktanács elnökhelyettese úgy véli, legalább 4 százalékos áremelést kell elérniük az első negyedévben. A termelési költségek emelkedése mellett ugyanis 5-6 százalékkal drágult a nyers tej is. Utóbbit pedig a láncoknak is el kell ismerni - tette hozzá.","[""áremelés"",""kenyér"",""Tej Terméktanács""]",0
65,2946,https://index.hu/sport/2008/12/03/108_millioert_pokereznek_budapesten/,sport,index.hu,Index,2008.12.03. 09:37,108 millióért pókereznek Budapesten,"Szerdán délután kettőkor kezdődik a Tropicana kaszinóban a negyedik PokerStars Budapest Poker Open (BPO), az első számú hazai pókertorna. A verseny december 7-ig, vasárnapig tart, az összdíjazás (maximális nevezés esetén) 108 millió forint lesz.","A BPO szervezői a novemberi European Poker Tour (EPT) Budapest megrendezésével, és a magyar pókeresek jó eredményeivel elérték, hogy a világelső pókeroldal, a PokerStars főszponzorként állt a negyedik Budapest Poker Open mögé. A rendezvényt a  PókerAkadémia.com  online közvetíti. A verseny az eddigi legnagyobb, maximális induló (360 fő) esetén 108 millió forintért játszanak a pókeresek. A nevezési díj 325 ezer forint, a győztes 27 millió forintot nyer vasárnapi döntőben (ez körülbelül a 2005-ös, első verseny összdíjazásával egyenlő). A honi póker éljátékosai közül gyakorlatilag mindenki próbálkozik, kivéve Traply Pétert, alias Bélabácsit, akit információink szerint az EPT Budapesten mutatott „nem megfelelő viselkedése miatt” kitiltottak a kaszinóból. Sokan úgy vélik, valójában a verseny szervezéséről nyíltan megfogalmazott éles kritikája játszott közre. A torna legnagyobb esélyese az online játékban verhetetlenTúrmezey „Breeth” Péter, aki múlt vasárnap 8000 játékost megelőzve nyert a PokerStars heti főversenyén, a Sunday Millionon, ahol az 1 600 200 dolláros (körülbelül 340 millió forint) nyereményalapból 196 024 dollárt (kb. 41 millió forint) szakított magának. Asztalhoz ül a WPT-győztes Markovits Ádám, az EPT Év újonca-díjra jelölt Kaló Dénes, Tóth „Spirited” Csaba, valamint az EPT Budapesten jól szereplő Tolnai Tibor, Saskőy Szabolcs és Andrejkovics Milán. A versenykiírás a nemzetközi mintát követi, három első nap lesz (1A, 1B, 1C), majd a hivatalos második selejtezőnapon összeülnek a továbbjutók, és addig játszanak, amíg kialakul a 8 fős döntő asztal mezőnye. A döntőben (mint minden selejtezőnapon) délután kettőkor indul az osztás. A kiegészítő versenyeknek a Las Vegas kaszinó (az EPT Budapest helyszíne) ad otthont, lesz három No Limit Hold’em torna (nevezési díj: 160 ezer, 108 ezer, 55 ezer forint), egy Pot Limit Omaha torna (55 ezer forint), és egy Ladies Open (33 ezer forint) is.",,1
1669,6771,https://www.origo.hu/gazdasag/20170815-a-danske-bank-figyelmeztette-a-vallalati-ugyfeleit.html,gazdasag,www.origo.hu,Origo,2017.08.16. 11:11,A dánoknak elegük van a készpénzből,"Dániában világrekordot jelentő mélységben van a jegybanki alapkamat. Ezek ellenére a bankbetétek állománya folyamatosan nő, amit a Danske Bank megelégelt. Ennek oka a szigorú pénzintézetekre vonatkozó likviditási szabályozás.","A Danske Bank nem mindennapi üzenetet küldött a vállalati ügyfeleinek. A dán pénzintézet ugyanis figyelmeztette a cégeket, hogy erősen gondolkodjanak el azon, hogy mihez kezdenek a bankban elhelyezett pénzállományukkal december 31-ig, mert a banknak már többé nem kell az. Dániában eddig sem díjazták azt, ha valaki a bankban tartotta a pénzét, konkrétan  -0,65 százalékos az alapkamat,  ami azt jelenti, hogy még az ügyfél fizet azért, hogy számlát nyithasson egy bankfiókban. Azonban ez sem rettentette el a vállalati ügyfeleket,  ugyanis a bank betétállománya 11 százalékkal nőtt az elmúlt 21 hónapban,  ezzel elérve a 914 milliárd koronás (145 milliárd dolláros) rekordszintet – írja  a Bloomberg . A betétállomány növekedése javarészt a céges ügyfeleknek köszönhető, az ő megtakarításaik 17 százalékkal emelkedtek, és elérték a 265 milliárd koronát. A problémát az okozza, hogy  a sok készpénz növeli a szigorú dán likviditási szabályok betartásának költségeit. A dán pénzpiaci szabályozás úgy van kialakítva, hogy egy esetleges bankpánik esetében se omoljon össze. Az új szabályok értelmében azonban különbséget kell tenni azok között a betétek között, amelyek a vállalkozások bankszámlái, és naponta történik rajta pénzmozgás, illetve azok a betétek között, amelyek nem működési, hanem megtakarítási célból vannak a számlákon. Likviditási szempontból az utóbbi kategóriában kell nagyobb tűréshatárt hagyni,  ugyanis ezekhez az ínséges időkben nagyobb valószínűséggel nyúlnak hozzá azok tulajdonosai. A dán bankrendszer sokkal szigorúbb, mint ami az európai országok többségében megtalálható. Míg egy átlagos európai pénzintézetnek elég azt bizonyítania, hogy egy hónapig is képes működni új tőke bevonása nélkül, addig Dániában ez a határ három hónapra terjed.","[""bank"",""készpénz"",""Dánia"",""Danske Bank""]",0
353,3267,https://www.origo.hu/tudomany/20180913-isteneik-megbekitese-erdekeben-ettek-egymast-tobbek-kozott-az-aztekok-is.html,tudomany,www.origo.hu,Jeki Gabriella,2018.09.13. 21:31,A kannibalizmus ezernyi hátborzongató arca,"Talán kevés annyira hátborzongató és taszító dolog akad az emberiség kultúrtörténetében, mint a kannibalizmus. Annak ellenére, hogy a kannibalizmus még napjainkban is társadalmi tabutémának számít, a történelem azonban azt mutatja, hogy ez sokkal összetettebb és meglepőbb jelenség, mintsem azt gondolnánk.","A kannibalizmust kísérő temetkezési rítusok viszonylag jól dokumentáltak, ezért nem véletlen, hogy a történészek a mai napig szívesen kutatják a jelenséget. Pápua Új-Guinea például jól ismert azokról a holttestekről, amelyek egyes részeit bizonyíthatóan elfogyasztották a halott sírba helyezése előtt.   Ez a manapság endo-kannibalizmusnak nevezett szokás azonban – bármennyire is meglepő –, a szeretet és tisztelet jele volt a pápuáknál, hogy ezzel is megvédjék a testet a rothadástól, a rovaroktól és a férgektől. A pápua új-guineai törzsek úgy gondolták, hogy a szeretteik ily módon – a szó szoros értelmében – tovább élnek bennük. Ráadásul a pápuák hitvilága szerint ezzel a bizarr temetési szertartással védték meg a testet a veszélyes szellemektől is. Ám az etnográfusok a törzsek tagjai közt pusztító egyes fertőzéseket is összefüggésbe hozták az emberevés szokásával: a kutatók a kergemarha-kór emberi megfelelőjének tartják az emberi hús fogyasztásával összekapcsolható kórt. A brazíliai őserdőben élő wari törzs temetkezési rítusai az 1960-as évekig szintén magukba foglalták a kannibalizmust, egészen addig, amíg a misszionáriusok véget nem vetettek ennek az európai ember számára hátborzongató gyakorlatnak. A régi nagy dél-amerikai kultúrákban szintén gyakoriak voltak azok a vallási szertartások, amelyek az emberevéshez kapcsolódtak: miután az aztékok emberáldozatot mutattak be isteneiknek többnyire abból a célból,hogy megbékítsék őket, megették a holttesteket, amelyeket a feláldozási rítus miatt szentnek tartottak. Egyik híres uralkodójuk, Montezuma állítólag különösen kedvelte az emberi testrészeket, amelyeket kedvenc „fogásában"" paradicsommal és csiliszósszal szervírozták az uralkodónak. Az ellenség testéből evés nem egyszer a bosszú végső momentumát jelképezte a történelemben. Amellett, hogy az ellenség feletti dominanciát bizonyította és félelmet keltett, azt is megmutatta, hogy a győztes korlátlan hatalommal rendelkezik a legyőzöttek felett. A szokások persze népcsoportonként és kultúránként változtak. A második világháború idején a japán katonák többnyire megölték a hadifoglyaikat, míg a pápua új-guineai korowai törzsnél ugyanez arra jogosította fel a fogvatartókat, hogy megegyék a foglyokat. A hírhedt ugandai diktátor, Idi Amin Dada (akinek az uralma 1971-től 1979-ig tartott) híres volt brutalitásáról, és ez magába foglalta a szinte mindennaposnak számító kannibalizmust is, amellyel azokat sújtotta, akik szembeszálltak vele. Nem szeretem az emberi testet"" – nyilatkozta egyszer a kannibál hajlamú ugandai diktátor. „Túl sós nekem""- adta indokát annak, hogy miért is nem az emberhús lett a kedvence. A Karib-szigeteken élő karib indiánoknál szintén szokás volt, hogy alkalmanként megették az ellenségeiket. Mindez kapóra jött az európai hódítóknak, akik többek között a kannibalizmussal igazolták a „barbár és pogány"" őslakosok legyilkolását,  valamint rabszolgasorba taszítását. Bár e témában még sok kérdés vitatott, a kannibalizmus kifejezés egészen biztos, hogy az említett karib indiánok nevéből ered, akiket a gyarmatosítás korában emberevéssel vádoltak. Miután a spanyol hódítók nem tudták kiejteni az „r"" betűt, ezért a karib szó kanibbá változott, a karibi indiánok pedig kannibálokká. Egykor még az úgynevezett gyógyászati kannibalizmus is létezett a világon, amelyben szinte minden testrészt egyfajta főzetként hasznosítottak újra. Egyes, a kínai orvoslásban használt „medicinák"" kivétel nélkül emberi hajat és körmöt tartalmaztak, az ókori görögöknél pedig az emberi vért alkalmazták az epilepszia kezelésére. A középkori, kora újkori európai gyógyászatban is előfordult emberi testrészek felhasználása. Az európai kultúrtörténet egyik leghíresebb okkultistája, Parcelsus, a 16. században élt svájci orvos, csillagjós, alkimista és ezoterikus bölcselő és követői például a vérhas ellen használtak olyan gyógyszereket, amelyekbe porrá zúzott emberi koponyát kevertek.   A 17. századi Angliában pedig múmiákból őrölt port alkalmaztak az epilepszia, valamint a gyomorfájás kezeléséhez. A sarlatánok számára egyes esetekben nem is volt megfelelő a „szimpla"" holttest a medicina elkészítéséhez. Például az egyik különleges főzet elkészítéséhez többek közt egy akasztott, és kifejezetten vörös hajú ember holttestére volt szüksége a „gyógyítóknak"". És még nem is beszéltünk a kannibál konyháról, azaz a „gasztronómiai"" kannibalizmusról. Néhány feljegyzés arra utal, hogy az emberi hús íze meglehetősen hasonlít a borjú- vagy a sertéshús ízére, és bár az aromája, valamint a szaga teljesen egyedi, mégsem könnyű megkülönböztetni más húsételektől. A Szumátrán elterjedt batak kultúrában állítólag elárasztották a piacot emberi hússal, Kínában pedig az emberi eredetű étkek egykor luxuscikknek számítottak. A 13-14. században, a Jüan-dinasztia idejében úgy tartották, hogy „a gyerekek húsa minden íz közül a legjobb"". A hatalmas országban számos hír keringett arról, hogy annak idején a gyerekek különböző testrészeit gasztronómiai célzattal levágták, általában a comb egy részét, vagy a felkart. Ezekkel az ételekkel gyakran az idősebbek iránti tiszteletet akarták kimutatni. Néha a gyermekek maguk ajánlották fel bizonyos szerveiket betegeskedő szüleiknek a Kok Ku és Ko Kan hagyomány szerint. Miao Csuang például feláldozta kezeit, hogy ezzel meggyógyítsa édesapját. A nép ettől kezdve istenként tekintett rá. Annak ellenére, hogy a kannibalizmus gyakorlata viszonylag elterjedt volt a múltban, még ma is tabutémának számít. Egyes tudósok közben azt állítják, hogy a kannibalizmusról szóló számos közismert történet a gyakorlatban nem is lenne lehetséges. Léteznek azonban olyan esetek is, amikor elfogadják, vagy legalábbis tolerálják ezt a jelenséget, tipikusan akkor, ha rendkívüli körülmények között a kannibalizmus a túlélést jelentheti. Egy nemrégiben készült tanulmány szerint az átlagos felnőtt teste több mint 125 ezer kalóriát és körülbelül négy kilogramm fehérjét tartalmaz, ami szabályos díszlakoma lehet a végszükségbe került éhezőknek, hiszen hat felnőtt egynapi teljes tápanyagellátásához elegendő. A civilizált világban tapasztalt, úgymond „túlélő emberevés"" egyik leghíresebb példája 1846-ban történt Missouri államban, a Donner party nevű amerikai pionír csoporttal, akiket George Donner vezetett. A társaság Kalifornia felé vándorolt, amikor pusztító hóviharba kerültek a Sierra Nevada hegységben, és a túlélés érdekében emberevésre kényszerültek. Az eredetileg 87 fős társaságból végül csak 48-an érkeztek meg Kaliforniába. A történet gyorsan ismertté vált a szenzációra törő korabeli sajtónak köszönhetően. Másfél évszázaddal később, 2010-ben azonban a média újraértelmezte a korabeli jelentéseket, és arra a következtetésre jutott, hogy a civilizált emberiség sokkal inkább az éhhalált választja, mint sem az emberhús evését. Az erős túlélési ösztönökre szolgáltat egy másik közismertté lett példát az az utasszállító repülőgép, amely 1972-ben lezuhant az Andokban, a fedélzetén az uruguayi rögbiválogatott 45 tagjával. A túlélők igencsak híján voltak a tápláléknak, és fagyos magashegységi viszonyok között kénytelenek voltak halott társaik húsából enni. A tragédiát csupán tizenhatan élték túl, amikor 72 nappal később megérkezett a segítség. Az azóta már megfilmesített történet bejárta a világot, aminek az volt a legfőbb tanulsága, hogy az alkalmi kannibálok igen nehezen, és csak az életösztöntől szorítva szánták el magukat a „legrosszabbra"".","[""Paracelsus"",""Amazónia"",""kannibalizmus"",""kultúrtörténet"",""túlélés"",""Ókori Görögország"",""rituálé"",""kannibál"",""orvoslás"",""medicina"",""Idi Amin Dada"",""középkor"",""Pápua Új-Guinea"",""légi szerencsétlenség"",""aztékok"",""áldozati szertartás"",""hiedelmek"",""nagy földrajzi felfedezések"",""gyarmatosítás"",""17. század"",""életösztön""]",2
1711,7076,https://www.origo.hu/gazdasag/gazdasag-plusz/20130318-a-ciprusi-mentocsomag-reszletei-kovetkezmenyek.html,gazdasag,www.origo.hu,Fekete Emese,2013.03.19. 06:56,Amikor eltűnik a pénz a bankszámlákról,"A ciprusi gazdaságot a bankban tartott betétek lefölözésével rántják vissza a csőd széléről. Az európai válságkezelés így roppant kockázatos irányt vett, az utca emberének a zsebéből az Európai Unió történelme során ilyen direkten és váratlanul még sohasem akartak pénzt kivenni.","Hiába rohanták meg az elmúlt napokban a bankautomatákat a ciprusiak, úgy tűnt, semmit nem tehetnek az ellen, hogy bankban tartott megtakarításuk egy részét automatikusan elvonja az állam. A pénzek kivételét már a hétvégén blokkolták, de aki még hozzá is jutott a megtakarításához, az sem ússza meg, hogy megfizesse az eredetileg mindenkire - egy hétfő esti javaslat szerint viszont  csak a nagybetétesekre  - kirótt egyszeri illetéket. Mindezt azért a 10 milliárd eurós segítségért cserébe, amelyből az Európai Unió és a Nemzetközi Valutaalap (IMF) megóvja a ciprusi államot vagy az ország bankjait a csődtől. Az EU, az IMF és a ciprusi kormány láthatóan tart a bankpániktól. A hétvégén ezért is  döntöttek úgy , hogy mindenkit megsarcolnak, akinek március 15-én volt bankbetétje, függetlenül attól, hogy azóta sikerült-e bármennyit is kimenekítenie a pénzintézetekből, csütörtökig pedig ki sem nyitnak a bankok az egész országban. Az óriási bel- és külföldi felháborodásra azonban nem biztos, hogy fel voltak készülve. Erre utal, hogy kedden este 6 órára csúsztatták az eredetileg hétfőre tervezett parlamenti szavazást a mentőcsomagról, és az Európai Bizottság pénzügyi biztosa is úgy  döntött , Budapest helyett inkább Nicosiába repül, ott mégiscsak nagyobb a baj. A nemzetközi sajtó cikkei erős szavakat idéztek az elemzőktől, helyi lakosoktól vagy a nicosiai érsektől: sokkolónak, igazságtalannak, kockázatosnak, megdöbbentőnek, aljasnak és rablásnak minősítették a tervezett lépést. Mindez azonban aligha változtatja meg a hétvégén véglegesített csomag lényegi elemeit - vita most már legfeljebb arról folyik, hogy pontosan mekkora összegű bankbetétekre, és azok hány százalékára teszi rá az állam a kezét (az eredeti terv szerint 100 ezer euróig 6,75, efölött 9,9 százalékára). Erről egyeztettek a hétfőn délután tartott telefonkonferencián az eurózóna pénzügyminiszterei és a ciprusi kormány.   Azonnal kell 17 milliárd euró  Az eurózóna egyik legkisebb gazdaságának számító Cipruson egyszerre vannak jelen azok a problémák, amelyek Európa más országait külön-külön sújtják. Volt ingatlanbuborék, amely a válság kitörése után kipukkant, folyamatosan romlik a költségvetés egyenlege, nő az államadósság, ami pedig a legsúlyosabb: a csőd közelébe jutottak a bankok. A ciprusi bankok néhány év alatt olyan sebességgel és olyan nagyra nőttek, hogy - az IMF jelentése szerint - 2011-re az eszközeik (ide tartozik az összes hitel, amelyet kihelyeztek) a bruttó hazai termék 835 százalékát tették ki. Külön probléma, hogy a dübörgő hitelezés korszakában csak a görögöknek annyi kölcsönt adtak, hogy az elérte a GDP 160 százalékát. Így óriási csapást mért a ciprusi bankszektorra, amikor a válság és a sorozatos görög megszorítások nyomán a lakosság egyre nehezebben kezdte törleszteni a hitelét. Ugyanígy óriási nehézséget okozott, amikor a tavalyi görög mentőcsomag részeként a nagy hitelezőknek kötelezően el kellett engedniük a görög államadósság egy részét. Csak a kikényszerített adósságelengedésen 4 milliárd eurót buktak a ciprusi bankok, amelyek ma összesen 10 milliárd eurós tőkepótlásra szorulnak. A ciprusi büdzséből erre nem futja, annak egyenlege ugyanis szintén romlott a válság évei alatt (2011-ben 6,3, tavaly 5,5 százalékos volt a GDP-arányos deficit). Hiába volt 2008 előtt a ciprusi gazdaság kifejezetten jó kondícióban, és hiába vélekedett úgy az ország akkori helyzetéről az IMF, hogy a magas növekedés hosszú ideje tart, a munkanélküliség alacsony, az államháztartás pedig stabil, most ez utóbbi is mintegy 7 milliárd eurónyi segítségre szorul. A két probléma ráadásul egyszerre és nagyon sürgetően jelentkezik, pénzügyi segítség nélkül vagy az állam, vagy a bankrendszer, vagy mindkettő csődbe megy. Német nyomás Hogy a ciprusi válságkezelés mégis teljesen más irányt vett, mint a korábbi görög, ír vagy portugál mentőcsomagok, arra több magyarázat is van. ""Az IMF azon a határozott állásponton volt, hogy olyan mentőcsomagban nem vesz részt, amely az államadósságot fenntarthatatlan szintre növeli, és amely az adófizetők adóterheit emeli"" - magyarázza az egyik szempontot Gyévai Zoltán. A Bruxinfo brüsszeli főszerkesztője szerint a Valutaalap ezért kikötötte, hogy a 10 milliárd euró feletti részt magának a ciprusi kormánynak kell előteremtenie, ha ugyanis a teljes összeget a klasszikus módon, IMF-EU kölcsönből fedeznék, az a GDP 150-160 százalékára növelné az államadósság szintjét. A lehetséges eszközök között adja magát a cégek magasabb adóztatása (a társasági adó 10-ről 12,5 százalékra történő emelése), ám ez csak hosszabb távon hoz pénzt az államkasszának, ezért nyúlnak oda, ahol rögtön találnak pénzt. Gyévai szerint legalább ilyen erős szempont a német politikai nyomás. A választások évében Angela Merkel és kormánya már nem vállalja be, hogy az eurózóna perifériájának egy újabb tagját a német adófizetők pénzéből mentsenek meg. Főleg egy olyan országot, amely olyan kicsi, hogy az egész eurózóna stabilitását nem veszélyezteti, és amelynek bankjait a német titkosszolgálat megállapításai szerint orosz befektetők és maffiózók pénzmosásra használják. A ciprusi központi bank adatai szerint az ottani bankokban több mint 20 milliárd eurót tesz ki a külföldi betétesek pénze, de a ciprusi bankárokat idéző Economist szerint a statisztikák torzítanak, mert számos orosz befektetés ciprusi magánszemélyek, cégek mögé bújva rejtőzik, így a teljes 70 milliárd eurós betétállomány 35 százaléka is orosz eredetű lehet. Az illeték így számukra is akár 2 milliárdos azonnali veszteséget jelent, ami azért is pikáns, mert az ország az elmúlt két évben - mialatt Ciprus a nemzetközi piacokról már egyáltalán nem tudott hitelt felvenni - orosz kölcsönből tartotta fenn magát. (2011-ben 2,5 milliárd eurós hitelt kaptak Oroszországtól, ennek megújításán épp most fáradoznak.) Nem véletlen, hogy Putyin elnök, Medvegyev kormányfő és pénzügyminisztere is keményen reagált, szakmaiatlannak, igazságtalannak és veszélyesnek titulálva a mentőcsomagot. Mit sem ér a betétgarancia Az IMF-EU-hitelért cserébe bevezetendő betéti sarc legnagyobb vesztesei azonban a helyi, ciprusi emberek, akiknek (a helyi cégekkel együtt) több tízmilliárd eurójuk fekszik bankokban. A pénzük egy részét most tőlük is elvonják, jóllehet ők teljesen vétlennek tarthatják magukat abban, hogy az ország eladósodott vagy, hogy a bankok túl nagy kockázatokat vállaltak. A kisbetétesek a közvetlen anyagi veszteségen túl joggal érezhették, hogy átverték őket, hiszen hiába van érvényben egy 100 ezer eurós betéti garancia az unió tagállamaiban, a ciprusiakat az eredeti terv szerint megfosztották volna ettől. Az EU valószínűleg ezért visszakozott hétfőn, és javasolja azt, hogy csak 100 ezer euró fölött vessék ki az illetéket. Gyévai Zoltán szerint valószínűleg a teljes lakosság megsarcolásával sem sértene belső piaci jogszabályt az unió (hiszen a garancia hivatalosan a bankcsődöknél lépne érvénybe, itt pedig erről nincs szó), de az üzenete nagyon káros nemcsak a ciprusi befektetőknél, hanem egész Európában. Michael Hewson, a brit CMC Markets brókercég elemzője is keményen fogalmazott, amikor a Press Associationnek azt mondta: ""Ha az európai döntéshozók azt akarták elérni, hogy aláássák a bankrendszer működéséhez nélkülözhetetlen bizalmat, akkor ennél jobb megoldást nem is választhattak volna"".","[""Ciprus"",""csőd"",""mentőcsomag"",""gazdaság plusz"",""IMF"",""Európai Unió""]",0
1195,3801,https://www.origo.hu/gazdasag/20140903-magyarorszag-24-legversenykepesebb-orszag-az-eu-ban.html,gazdasag,www.origo.hu,Origo,2014.09.03. 10:34,Románia már megelőzött minket ,"Az unió sereghajtói között szerepel Magyarország a Világgazdasági fórum versenyképességi indexe szerint. A 28 tagállamból 24.-ek vagyunk, megelőz minket Románia is, amely a második legtöbb helyet javítva a világranglistán is 17 helyet ugrott előre.","Tavalyi eredményéhez képest Magyarország három helyet javítva, a 60. helyet foglalja el a világ országainak versenyképességi rangsorában. Ezzel az eredménnyel a 28 tagú Európai Unió 24. legversenyképesebb tagja, ami nem jelent előrelépést a tavalyi évhez képest. Hazánk mögött egyébként Szlovénia (70.), Szlovákia (75.), Horvátország (77.) és Görögország (81.) helyezkedik el.   A Visegrádi országok közöl Csehország „visszavette"" a vezetést, és idén a 37. helyezést érte el, míg Lengyelország a 43. Az élen nincs változás, Svájcot követően Szingapúr a világ két legversenyképesebb országa, míg Finnország két helyet rontva „csak"" a negyedik. A harmadik helyen az Amerikai Egyesült Államok áll. Finnország után Németország (5.), Hollandia (8.) és az Egyesült Királyság (9.) számítanak az EU legversenyképesebb tagállamainak. A legtöbb helyet egyébként Algéria után (100.ról 79.-re) Románia javította, mintegy 17 helyet, és ezzel hazánkat megelőzve 59. a ranglistán. Dicséretes még Portugália előrelépése is az 51. helyről a 36. helyre. Legrosszabbul a világon Líbia (108. helyről a 126.-ra) teljesített, míg az EU-ban Szlovénia rontott a legtöbbet (8 helyezést). Az Európai Unió átlagos versenyképessége sem nőtt idén. Az Egyesült Államok, ha kicsit is, de javított a tavalyi eredményén, hasonlóan Japánhoz, amelynek versenyképességi mutatója minimálisan javult. A tavalyi szintekhez képest az eltérések marginálisak, de jól jelzik az EU lassú leszakadását a világ más gazdasági nagyhatalmaitól.  A Visegrádi országok egyre inkább széttartanak, már nincs meg az a fejlettségbeli kohézió, amely 5-10 éve még jellemezte ezt a régiót. Egyértelműen Csehország és Lengyelország számít a régió két legversenyképesebb államának, míg sem Szlovákiában, sem Magyarországon nem találunk olyan tényezőt, amelyben bármely tagállamnak is előnye lenne a másik hárommal szemben. A V4 országok már nem csak egymás versenytársai, adottságait tekintve Románia is egyre inkább integrálódik a térségbe, különösen technológiai fejlettségének (Románia az elmúlt években igen sokat fordított az IKT fejlettség javítására, így ma már a legjobb, leggyorsabb eszközök állnak a befektetők rendelkezésére) és piacméretének köszönhetően. Magyarországnak tehát ma már sokkal inkább Horvátország, Szlovákia és Bulgária a legnagyobb versenytársa, mintsem Lengyelország vagy Csehország. Hazánk leginkább technológiai felkészültségben tud kevesebbet nyújtani. Európai viszonylatban szintén gyenge Magyarország intézményi háttere (jelentős a korrupció, gyenge a közpénzek elosztásának transzparenciája, túl nagy a bürokratikus teher stb.). Igen jó ugyanakkor - az új tagállamokhoz képest - a magyar infrastrukturális fejlettség, és az innováció terén is van némi előnye az országnak, és az exportpiacokhoz való hozzáférés is jobb, mint számos más régiós országban. Hosszú távon igen rossz jel, hogy Magyarországon az új EU tagállamokhoz képest jóval alacsonyabb a legalább alapfokú végzettséggel rendelkező lakosok aránya (91,3%, ezzel szemben Lengyelországban 96,6%, Csehországban 96%, igaz Romániában csak 85,8%, míg Horvátországban 89,3%). Összességében elmondható, hogy Magyarország versenyképessége csak enyhén növekedett, ugyanakkor több közép-európai országban is jelentős előrelépés volt az elmúlt években, így hazánk relatív pozíciója a régióban igazából nem javult.","[""versenyképesség"",""gazdaság"",""Románia"",""Világgazdasági Fórum""]",0
1772,7457,https://www.origo.hu/gazdasag/hirek/vallalatihirek/20030305nott.html,gazdasag,www.origo.hu,MTI,,Nőtt az E.ON nyeresége,"A düsseldorfi E.ON energiakonszern 2002-es üzleti évében 8 százalékkal 2,77 milliárd euróra növelte nettó nyereségét, az egy évvel korábbi 2,57 milliárd euróról. A cég üzemi eredménye is nőtt, és magasabb osztalék kifizetésére tett javaslatot.","Tavaly az üzemi nyereség 23 százalékkal, 3,89 milliárd euróra nőtt az egy évvel korábbi 3,157 milliárd euróról. A forgalom 37,1 eurót tett ki, kissé csökkenve az előző évi 37,3 milliárd euróról. Elemzők korábban 36,76 milliárd eurós forgalmat vártak, és 3,861 milliárd eurós üzemi eredményt valószínűsítettek. Az E.ON felügyelő-bizottsága 1,75 eurós osztalék kifizetését javasolja részvényeként, ami 0,15 euróval több mint egy évvel korábban javasolják növelni részvényeként.  Az idei évre ugyanakkor a tavalyi érték alatti üzemi eredményt valószínűsít a társaság - közölte az E.ON szerdán.","[""euró"",""devizapiac"",""nyereség"",""osztalék""]",0
1592,6274,https://aktiv.origo.hu/gazdasag/hirek/vilaggazdasag/20050118brusszel.html,gazdasag,aktiv.origo.hu,[origo],2005.01.18. 12:37,Brüsszel folytatja Magyarország ellen a deficiteljárást,"Az Európai Unió pénzügyminisztereinek tanácsa, az ECOFIN keddi brüsszeli ülésén jóváhagyta azt az európai bizottsági ajánlást, amely szerint folytatják a túlzott államháztartási hiány miatt tavaly megkezdett eljárást Magyarország és Görögország ellen, áll a tanács [origo]-hoz eljuttatott közleményében. Magyarország esetében azonban szankció nélküli, csupán formális eljárásról van szó.","Az ECOFIN áttekintette azokat az intézkedéseket, amelyeket Magyarország tett a tavaly július 5-én a túlzott deficiteljárás alapján kiadott tanácsi ajánlást követően. Az ajánlásban a tanács arra kérte a magyar hatóságokat, hogy a lehető legrövidebb időn belül vessenek véget a deficittúllépésnek és középtávú stratégiai keretben tegyenek lépéseket a 2004. májusi magyar konvergencia-programban előirányzottaknak megfelelően - áll a közleményben.  A maastrichti kritériumoknak nem megfelelő, túlzottan magas magyar deficit ügyét kedden vizsgálták az unió pénzügyminiszterei. A deficiteljárás folytatását ajánlotta Brüsszel Magyarország esetében, bár a szankciók lehetősége kizárt, mivel Magyarország nem tagja az euróövezetnek. A miniszterek szerint Magyarországnak nem sikerült tartani a kitűzött deficitcélt, a hiánynak a GDP-hez képest tavalyra tervezett 4,6 és ez évre tervezett 4,1 százalék alatt tartását. A pénzügyi tanács szerint a nyári ajánlások nyomán hozott magyar lépések nem bizonyultak elegendőnek a célok elérésére. Joaquín Almunia, a bizottság gazdasági és pénzügyekért felelős tagja már decemberben jelezte: a legfőbb problémát az jelenti, hogy Magyarország saját célkitűzéseit nem teljesíti, önnön konvergencia-programjától ér el. Brüsszel nagyon fontosnak tartja, hogy az uniós tagországok ne térjenek le arról az útról, amelyet - az EU lényegében utólagos jóváhagyásával - saját maguk határoztak meg. A miniszterek ugyanakkor üdvözölték a magyar kormány eltökéltségét arra, hogy 2008-ra korrigálja a deficit mértékét. Az Európai Bizottság nem egészen egy hónappal ezelőtt állapította meg, hogy nem voltak elég hatékonyak azok az intézkedések, amelyeket a kormány hozott az államháztartási deficit korrigálására, és javasolta a minisztereknek, hogy folytassa a nyáron a túlzott deficit miatt megkezdett eljárást.  A 25 tagország miniszterének keddi döntése már csak formalitás volt, miután az euróövezetet képviselő tizenkét miniszter előző nap már megegyezett a Görögország elleni eljárás folytatásában. A következő lépés a túlzott deficiteljárásban az, hogy a bizottság egy hónapon újabb ajánlásokat tesz Athénnak a hiány leszorítására. Ha azok végrehajtására nem kerül sor idejében, Brüsszel pénzügyi szankciókat vezethet be az ország ellen. Az Európai Bizottság decemberben állapította meg, hogy nem voltak elég hatékonyak azok az intézkedések, amelyeket Görögország hozott a bruttó hazai termék mértékének 3 százalékát jóval meghaladó hiányának csökkentésére. A Lengyelország, Szlovákia, Ciprus, Málta és Csehország ellen eljárásokat felfüggesztették, mert elégségesnek ítélték azokat az intézkedéseket, amelyeket ezek az országok hoztak annak érdekében, hogy a bruttó hazai termék (GDP) 3 százaléka alatt tartsák a deficitet.","[""Franciaország"",""Magyarország"",""Németország"",""Görögország"",""Brüsszel"",""államháztartási hiány"",""pénzügyminiszter"",""ajánlás"",""Európai Unió"",""Ecofin""]",0
1269,4291,https://aktiv.origo.hu/gazdasag/hirek/hazaihirek/20050211tovabb1.html,gazdasag,aktiv.origo.hu,MTI,2005.02.11. 11:46,Tovább lesznek nyitva február 15-én az APEH irodái,"Az APEH központi ügyfélszolgálatai február 15-én, kedden hosszított ügyfélfogadási rendben, 18 óráig tartanak nyitva - közölte az Adó- és Pénzügyi Ellenőrzési Hivatal.","A hosszabb nyitvatartási idő az adóhatósági adómegállapítás választásához a bejelentés és nyilatkozat, az egyéni vállalkozók személyi jövedelemadójáról és egyéb kötelezettségeiről szóló bevallás, az éves áfa-bevallás, az eva-törvény hatálya alá tartozó egyéni vállalkozók és eva-bevételi nyilvántartást vezető társaságok (bt, kkt) bevallása, valamint az egyéb éves bevallások benyújtásának megkönnyítését szolgálja - áll a közleményben.","[""adó"",""Iroda"",""rend"",""APEH Bűnügyi Igazgatóság""]",0
985,2465,https://magyarnemzet.hu/gazdasag/vegyesen-zartak-a-vezeto-papirok-7794020/,gazdasag,magyarnemzet.hu,,2020. február 18. kedd 21:34,Vegyesen zártak a vezető papírok,"A Budapesti Értéktőzsde részvényindexe, a BUX 208,89 pontos, 0,46 százalékos emelkedéssel, 45 547,15 ponton zárt kedden.","A részvénypiac forgalma 9,3 milliárd forint volt, a vezető részvények ára vegyesen változott az előző napi záráshoz képest. Varga Zoltán, az Equilor Befektetési Zrt. senior elemzője szerint a nemzetközi befektetői hangulat inkább negatív volt, miután az Apple hétfőn árbevétel-figyelmeztetést adott ki. A vállalat arra hívta fel a figyelmet, hogy a kínai koronavírus-járvány miatt problémák vannak a beszállítói láncokban, valószínűleg nem tudják legyártani a kellő mennyiségű terméket, emiatt az árbevételük alacsonyabb lehet. Ez alapvetően meghatározta az egész napos kereskedést az európai és az amerikai részvénypiacokon is. Itthon ugyanakkor a BUX emelkedni tudott. A senior elemző a blue chipek közül kiemelte a Mol közel 1,5 százalékos emelkedését, hozzátéve, hogy a Richter is erősödni tudott, míg az OTP stagnált, a Magyar Telekom pedig mínuszban zárt. 
A távközlési papír esését Varga Zoltán azzal magyarázta, hogy délután 4 órakor – kissé rendhagyó módon, kereskedési időben – kijött a cég negyedik negyedéves gyorsjelentése, ami csalódást okozott a befektetőknek. A 2019-es osztalékjavaslat ugyanis a 27 forintos várakozással szemben csak 20 forint lett, ami elég komoly érvágás a befektetőknek. A társaság emellett bejelentett egy 5,2 milliárd forintos részvény-visszavásárlási programot is. Az eredmények alapvetően nem lettek rosszak, de a Magyar Telekom elsősorban osztalékrészvény, ezért elég érzékenyen reagált, – mondta Varga Zoltán. A Mol 38 forinttal, 1,46 százalékkal 2640 forintra erősödött, 1,7 milliárd forintos forgalomban. 
Az OTP-részvények ára nem változott, 15 250 forintot ért, forgalmuk 4,2 milliárd forintot tett ki. 
A Magyar Telekom árfolyama 7 forinttal, 1,55 százalékkal 446 forintra csökkent, forgalma 1,1 milliárd forint volt. 
A Richter-papírok ára 70 forinttal, 1 százalékkal 7060 forintra nőtt, forgalmuk 1,7 milliárd forintot ért el. 
A kis és közepes részvények indexe, a BUMIX 3702,43 ponton zárt kedden, ez 8,26 pontos, 0,22 százalékos csökkenés a hétfői záráshoz viszonyítva.","[""BÉT"",""bux"",""részvények""]",0
1178,3739,https://aktiv.origo.hu/gazdasag/20150825-simicska-lajos-magyar-nemzet-heti-valasz-eladott-peldanyszam-zuhanas.html,gazdasag,aktiv.origo.hu,Origo,2015.08.25. 14:05,Kitört a háború a jegybank és a Magyar Nemzet közt,"Cikkekben és közleményekbn támadja egymást a Magyar Nemzet, a Simicska Lajos érdekeltségébe tartozó lap és a Matolcsy György vezette jegybank. Mindenki perrel fenyeget mindenkit.","""Mai számában folytatja a jegybankra vonatkozó valótlan állításait a Magyar Nemzet, amely tegnapi lapszámához hasonlóan - a jegybanktörvény ismeretének hiánya miatt – törvénytelenségre és a jogszabályok megsértésére szólítja fel a jegybankot pénzügyi fogyasztóvédelmi feladataival kapcsolatban"" - írja augusztus 25-ei, Folytatja hamis állításai közlését a Simicska-lap című közleményében a jegybank. Az MNB szerint ők  a Magyar Nemzet ""hamis állításaival szemben"", nyomon követik a bankok és pénzügyi vállalkozások megtett intézkedéseit, szükség esetén pedig a jogszabályi kereteket figyelembe véve minden rendelkezésére álló eszközt alkalmaznak a pénzügyi intézményekkel szerződött fogyasztók érdekeinek védelme érdekében. A Kúria döntése nyomán az MNB a teljes pénzügyi intézményi szektor esetében hivatalos formában kezdeményezte a Lombard Pénzügyi és Lízing Zrt.-vel azonos vagy tartalmilag azonos szerződési feltételek megszüntetését, állítja a jegybank. "" Tények cáfolják a napilapban nyilatkozó Varga Istvánnak, az MNB korábbi felügyelőbizottsági tagjának a jegybank fogyasztóvédelmi tevékenységére vonatkozó állítását is.  Az MNB közel 2 milliárd forint bírságot szabott ki a költségeiket egyoldalúan tisztességtelenül emelő hitelintézetekre, s fizettette velük vissza az elvonások összegét a fogyasztók részére.  A felügyeleti összevonás óta a jegybank összesen 6.067.410.000 forint értékben szabott ki  pénzbírságokat a jogsértő pénzügyi intézményekre"" - áll a közleményben. A jegybank a Magyar Nemzet azon  cikkére  reagál, amiben a lap azt állítja,  a pénzügyi fogyasztóvédelem feladatát ellátó jegybank nem tesz valódi intézkedéseket a tisztességtelen feltételeket diktáló autóhitelező társaságokkal szemben. Augusztus 24-én, hétfőn a jegybank már kiadott egy közleményt Folytatja hamis cikksorozatát a jegybank ellen a Simicska-lap címmel. Ebben a Magyar Nemzet Háttérhatalom befolyásolja az MNB-t?  című cikkére  reagáltak. A jegybank szerint a Magyar Nemzet ""ellenzéki napilap"", amely "" valótlan állításokkal próbálja félrevezetni a közvéleményt"".  A Simicska-lap mai állításai mögött a cikket jegyző újságíró egyéni hitelfelvétele, tájékozatlansága és vélt sérelmei állnak, amelyeket a napilap megpróbál – hamisan – általános gyakorlatként beállítani""  - írják. A Magyar nemzet szerint a jegybank válasza ""durva és személyeskedő"", a közleményt ""jogsértő és meglehetősen nemtelen támadás""-ként értelmezik. A jegybank helyreigazítási pert kezdeményez a napilap ellen. A napilap pedig azt írja, ""m ivel a jegybank személyeskedő közleményéből nem derült ki, hogy az MNB milyen forrásokból értesült az újságíró pénzügyi helyzetéről, állítólagos hitelfelvételéről, valamint az sem világos, miért tette ezt közzé, és mi köze ennek a munkájához, lapunk megteszi a szükséges jogi lépéseket az ügyben"". Eközben a magyar print sajtó tovább gyengélkedik, esnek az eladási számok. Néhány újság talán lassan úrrá lesz a válságon, de Simicska Lajos termékei nem tartoznak ebbe a sorba. A közéleti újságok általában 4-9, a Simicska Lajos érdekeltségébe tartozók viszont 9-20 százalékot estek alig egy év alatt – o lvasható a Spiler Blog oldalán , akik a Magyar Terjesztésellenőrző Szövetség adataiból dolgoztak. A Magyar Nemzet eladott példányszáma 20, a lap szombati száma 20,3 százalékkal zuhant 2014 második félévéhez képest. A Népszava nyolc, míg a Népszabadság öt százalékos veszteséget szenvedett el. A politikai hetilapok közül a szintén Simicska Lajos érdekeltségébe tartozó Heti Válasz zuhant a legnagyobbat, közel tíz százalékot 2014-hez képest. A hetilapok közül egyébként csak a Figyelő tudta növelni az eladott példányait, 7,6 százalékkal többen veszik a lapot, mint a tavalyi év második felében.","[""Simicska Lajos"",""Magyar Nemzet"",""eladási mutató"",""Heti Válasz"",""Figyelő""]",0
49,2375,https://magyarnemzet.hu/sport/ribery-szomoru-robben-visszavonulasa-miatt-7093130/,sport,magyarnemzet.hu,,2019. július 5. péntek 19:19,Ribéry szomorú Robben visszavonulása miatt,"Szomorúan vette tudomásul Franck Ribéry, hogy korábbi csapattársa, Arjen Robben csütörtökön bejelentette: befejezi labdarúgó-pályafutását.","„Nagyon sajnálom, hogy abbahagyja, szomorú is vagyok ezért, de ezt a döntést egyedül ő hozhatta meg, nekünk pedig tiszteletben kell tartani az elhatározását” – nyilatkozta Ribéry pénteken, hangsúlyozva, hogy a Bayern Münchennél „szép és sikerekben gazdag” időszakot töltöttek együtt. A 36 éves Ribéry április végén jelentette be, hogy 12 év után távozik Münchenből, május elején azonban rögtön leszögezte, néhány évig még biztosan futballozni fog. A francia játékos az egyetlen olyan futballista lett, aki kilencszer nyerte meg a Bundesligát, miután az idén is bajnoki címet ünnepelhetett a Bayernnel. A 81-szeres francia válogatott labdarúgó 2007-ben szerződött a Bayernhez, amellyel mostanáig 21 trófeát nyert, közte a 2013-as Bajnokok Ligája- és klubvilágbajnoki serleggel, valamint öt Német Kupával. A 35 esztendős Robben 10 szezon után szintén az idén köszönt el a bajor sztárcsapattól, és bár sajtóhírek szerint Kínából és Hollandiából is voltak ajánlatai, mégis visszavonult. A holland szélső karrierje legsikeresebb időszakát a Bayern Münchennél töltötte, amellyel nyolcszor végzett a Bundesliga tabellájának élén, a Német Kupát pedig ötször emelhette a magasba. A 2013-ban BL-győztes csapatnak ő is tagja volt. Robben a holland válogatottal 2010-ben ezüst-, 2014-ben pedig bronzérmet nyert a világbajnokságon.","[""Bayern München"",""Ribéry"",""robben"",""visszavonulás""]",1
1755,7373,https://www.origo.hu/gazdasag/20190723-mutatjuk-melyik-harom-agazatban-duborog-a-cegalapitasi-kedv.html,gazdasag,www.origo.hu,Origo,2019.07.23. 17:11,"Mutatjuk, melyik három ágazatban dübörög a cégalapítási kedv","Tovább csökken a hazai aktív cégek száma, és jóllehet számos ágazatban és megyében élénk a cégalapítási kedv, csupán három olyan ágazat volt, ahol több cég működött az idei második negyedév végén, mint tavaly ilyenkor. A megyék közül pedig csupán Nógrádban haladta meg a cégek száma a tavalyi féléves adatokat a Bisnode legfrissebb adatai szerint.","Több mint nyolcezer céggel kevesebb működött Magyarországon 2019 második negyedévének végén, mint egy évvel korábban.  Hiába alapítottak több új céget, jelentettek kevesebb csődöt és indítottak kevesebb felszámolást és kényszertörlést, mint az egy évvel ezelőtti időszakban, ezek együtt sem tudták ellensúlyozni a működő cégek számának csökkenését:  a 2018 második negyedévi 499 804-hez képest idén 491 687 aktív cég szerepel a Bisnode cégcsoport legfrissebb, június végi adataiban, ami több mint másfél százalékos csökkenés. A cégalapítási kedv látványosan, több mint 8 százalékkal emelkedett, az egy évvel korábbihoz képest 1 129-cel több, összesen 14 935 céget hoztak létre. A csődök eleve nagyon alacsony száma tovább csökkent: 14 helyett csak 12 volt, miközben a megszűnések száma közel 4 százalékkal, 19 534-re emelkedett. Iparágak szerint az új cégalapítások számát nézve messze az építőipar vezet:  itt alapították a legtöbb új céget, szám szerint 3024-et, ami 23 százalékos emelkedés az egy évvel korábbi 2458-hoz képest, és közel kétszer annyi, mint a második helyen álló szakmai, tudományos, műszaki tevékenység ágazat (1 514 új cég). A dobogóra a kiskereskedelem (kivéve: gépjármű, motorkerékpár) ágazat került még fel, 1 348 új céggel. Az arányokat tekintve viszont a nemfém ásványi termék gyártás iparág produkálta legnagyobb emelkedést, igaz az elért 53 százalékos növekedés valójában csupán alig több mint egy tucat új céget jelent: a tavalyi időszak 26 cégéhez képest idén 40 újat alapítottak. Számos ágazatban ugyanakkor a cégalapítási kedv visszaesése észlelhető, vagyis az idei első félévben kevesebb új cég született, mint egy éve. Ide tartozik a textilipar, a gépipar, a számítógép, elektronikai, optikai termék gyártása, a bútorgyártás, a közigazgatás, védelem; kötelező társadalombiztosítás, oktatás, művészet, szórakoztatás, szabad idő, illetve a legnagyobb visszaesést (79-cel kevesebb új cég) produkáló kommunális tevékenység (villamosenergia, gáz, gőzellátás, légkondicionálás, víz, szennyvíz, hulladék) ágazat. A működő cégek számát tekintve általános a visszaesés minden iparágban, kivételt csak három ágazat képez: Közülük az építőipar mutatta a legnagyobb növekedést,  ahol a tavalyi hasonló időszakhoz képest 1300-zal több cég működött Magyarországon a Bisnode adatai szerint. A legtöbb céget a szakmai, tudományos, műszaki tevékenység területe vesztette,  ahol a korábbi adatokhoz képest 1686-tal kevesebb aktív cég volt (tavalyhoz képest 2 százalékos visszaesés), de ehhez hozzátartozik, hogy itt működött a legtöbb cég az iparágak közül, összesen 81 602. Sok céget vesztett még a nagykereskedelem és a kiskereskedelem (kivéve: jármű, motorkerékpár): 1665-tel és 1488-cal kevesebb cég működött, ami 4, illetve 2,8 százalékos csökkenést jelent az előző évhez képest. Nyolc ágazat feltűnően kiemelkedik a többi közül: az építőipar, a nagykereskedelem és a kiskereskedelem (kivéve: gépjármű, motorkerékpár), a szálláshely-szolgáltatás, vendéglátás, az információ, kommunikáció, az ingatlanügyletek, a szakmai, tudományos, műszaki tevékenység, illetve az adminisztratív és szolgáltatást támogató tevékenység. Mindegyikük esetében ezres nagyságrendű a megszűnt cégek száma, illetve ezer körüli a kényszertörléseké, és sokkal többször fordult elő végelszámolás, valamint több csődre is volt példa, mint a többi iparág esetében. Ehhez persze hozzátartozik, hogy ezekben az iparágakban volt a legtöbb működő cég. A legtöbb megszűnt céget (2452) és a legtöbb végelszámolást a szakmai, tudományos, műszaki tevékenység, a legtöbb felszámolást (434) az építőipar, a legtöbb csődöt (4) a nagykereskedelem (kivéve: jármű, motorkerékpár), a legtöbb kényszertörlést (1589) holtversenyben az építőipar és a nagykereskedelem ágazatában regisztrálta a Bisnode.  Jelentősen - 26 és 38 százalékkal - csökkent ugyanakkor tavalyhoz képest a kényszertörlések száma a kiskereskedelem és a szálláshely-szolgáltatás, vendéglátás területén  (pontosan 475-tel, illetve 447-tel kevesebb ilyet regisztrált a cégcsoport). A megyék közül mindössze egy olyan volt, ahol nőtt a cégek száma tavalyhoz képest: Nógrád megyében kevesebb mint fél százalékos emelkedést jelentett az, hogy 21-gyel több működő cég volt idén. Az összes többi megyében csökkent a működő cégek száma, a legjelentősebb, több mint 3 százalékos esést Komárom-Esztergom megyében, a legkisebb mértékű, kevesebb mint 0,1 százalékosat, pedig Győr-Moson-Sopron megyében mérték – tette hozzá Keleti József, a Bisnode Magyarország ügyvezetője. Jelentős földrajzi eltérés van a cégek számát tekintve: Budapesten és Pest megyében fél-egy nagyságrenddel magasabb a működő cégek száma, mint a többi megyében. A fővárosi 193 685-tel, illetve a Pest megyei 75 854-gyel szemben a legerősebb megye Győr-Moson-Sopron, ami 18 605 működő céget tudott felmutatni. Ezzel párhuzamosan a legnagyobb a cégalapítási kedv is az előbbi kettőben volt: a fővárosban 7252, Pest megyében 2151 új céget alapítottak ebben az időszakban. Eközben a többi megyében csak egy volt, ahol megközelítette az 500-at az új cégek száma (Szabolcs-Szatmár-Bereg: 496). A legkevesebb cég (4303) Nógrádban működött 2019 második negyedévének végén. Érdemes tehát továbbra is külön összemérnünk a megyéket, leválasztva róla a hazai működő cégek összesen 54 százalékának helyet adó fővárost és Pest megyét. Ez alapján Szabolcs-Szatmár-Bereg vezet a cégalapítási kedvet tekintve, ahol 496 új céget hoztak létre a vizsgált időszakban  (19 százalékkal többet, mint tavaly), a legpasszívabb pedig Tolna megye volt, ahol 154 új céget alapítottak. A legtöbb megszűnt céget, 703-at, Bács-Kiskun megyében, a legtöbb felszámolást, 146-ot, Szabolcs-Szatmár-Beregben, a legtöbb végelszámolást, 203-at, Borsod-Abaúj-Zemplénben, a legtöbb kényszertörlést, 352-t, Komárom-Esztergom megyében regisztrálta a Bisnode cégcsoport. Kiugró adatokat keresve feltűnő, hogy Nógrád megyében tavalyhoz képest 31 százalékkal több céget (156-ot) alapítottak, hogy Komárom-Esztergomban közel 50 százalékkal több (572) cég szűnt meg, hogy Baranyában 128 százalékkal nőtt a felszámolások (98), Szabolcs-Szatmár-Beregben 48 százalékkal a végelszámolások (124), Zalában pedig 213 százalékkal a kényszertörlések (169) száma.","[""Keleti József"",""építőipar"",""cégalapítás"",""cégtörlés"",""Bisnode""]",0
2012,8923,https://www.origo.hu/gazdasag/hirek/vilaggazdasag/20020701aworldcom.html,gazdasag,www.origo.hu,[origo],2002.07.01. 19:01, A WorldCom lekerülhet a Nasdaq-ról ,"A könyvelési botrányba keveredett WorldCom telekommunikációs vállalat hétfőn az amerikai tőzsdefelügyeletnek (Securities and Exchange Commission - SEC) bejelentette: vizsgálják, hogy szükség van-e további módosításokra az 1999-es és a 2000-es eredményekre vonatkozólag, amellyel tovább nőne a vállalat körül kialakult botrány. A cég papírjai péntektől kikerülhetnek a Nasdaq jegyzékéből - írja a CNNMoney.","A WorldCom az 1999-es és a 2000-es eredmények esetleges további módosítása mellett azt is bejelentette, hogy július 5-i határidővel kikerülhetnek a részvényei a technológiai papírokat felvonultató Nasdaq jegyzékéből. A cég hitelezői közül néhányan ráadásul egyértelművé tették, hogy a jövőben szigorúbb feltételek mellet nyújtanak kölcsönöket a társaságnak, illetve, hogy a 2,65 milliárd dolláros adósság 51 százalékát birtokló hitelezők jogosan kérhetik az kölcsönök idő előtti visszafizetését. A WorldCom részvényeinek árfolyama egyébként 90 centet esett a hétfői korai kereskedésben. A WorldCom-botrány kirobbanása óta először kereskedtek a telekommunikációs vállalat papírjaival.  Mint ismeretes, a múlt héten súlyos könyvelési csalásra derült fény a vállalattal kapcsolatban, ugyanis napvilágot látott, hogy 2001-től öt negyedéven keresztül 3,8 milliárd dollárnál nagyobb profitot jelentett a cég a valós adatnál. Az távközlési szolgáltató könyvelési csalásait vizsgáló nyomozók most a társaság korábbi vezérigazgatója, Bernard Ebbers szerepét vizsgálják az ügyben. Az áprilisban leköszönt WorldCom-vezért várhatóan a SEC, és kongresszusi nyomozók is kikérdezik majd - tudósít a CNNMoney. (Üzleti Negyed) Ajánlat: WorldCom   Korábban: A WorldCom-botrány   Nem hiányzik a könyvtárából? E-business - Stratégia vállalati felsővezetőknek","[""Dow Jones"",""Securities"",""Exchange Commission"",""telekommunikáció"",""vállalat"",""amerikai tőzsdefelügyelet"",""Nasdaq"",""WorldCom"",""Securities and Exchange Commission""]",0
1608,6372,https://aktiv.origo.hu/gazdasag/hirek/20021024munkaltatoi.html,gazdasag,aktiv.origo.hu,[origo],2002.10.24. 16:16,Csoportos létszámleépítés,"A csoportos létszámleépítésre vonatkozó speciális munkáltatói kötelezettségek mellett ismertetjük, hogy mire jogosult  a munkavállaló a munkaviszony megszüntetésekor, kinek és milyen összegű munkanélküli járadék folyósítható.","Csoportos létszámleépítés Az IBM minden munkavállalója munkaviszonyát megszünteti, ezért az elbocsátások során be kell tartania a Munka Törvénykönyve szerinti csoportos létszámleépítés szabályait.  Konzultációs kötelezettség A cég képviselői már bejelentették a létszámleépítésre vonatkozó döntésüket, a jogszabály értelmében még ezt megelőzően az alábbi kötelezettségek terhelték a munkáltatót: Döntés a létszámleépítésről A csoportos létszámcsökkentés végrehajtásáról szóló döntésben a munkáltatónak meg kell határoznia az intézkedéssel érintett munkavállalók létszámát foglalkoztatási csoportok szerinti megosztásban, a végrehajtás kezdő és befejező időpontját, illetve időbeni ütemezését harmincnapos időszakok alapján. Az alkalmazottak munkaviszonya vagy munkáltatói rendes felmondással vagy közös megegyezéssel szüntethető meg. Munkavállalók és munkaügyi központok tájékoztatása Annak érdekében, hogy az illetékes munkaügyi központok fel tudjanak készülni a hirtelen megnövekvő számú munkanélküliek problémáinak kezelésére, a munkáltatónak - a felmondás közlését megelőző 30 nappal - írásban kell értesítenie a telephelye szerint illetékes munkaügyi központot. A tájékoztatásban szerepelnie kell az érintett munkavállalók személyi adatainak, szakképzettségének, utolsó betöltött munkakörének és átlagkeresetének.  Az érintett munkavállalókat szintén a felmondás közlését megelőző 30 nappal kell tájékoztatni a döntésről, s a tájékoztatás másolatát meg kell küldeni a munkavállalók képviselőinek és a munkaügyi központnak is. Fontos szabály, hogy a Munka Törvénykönyve szerinti felmondási védelmek ilyenkor is megilletik a munkavállalókat, így azzal a dolgozóval, aki a tájékoztatás közlésének időpontjában védelem alatt áll (például táppénzen vagy szülési szabadságon van), csak ennek megszűnését követően közölhető a felmondás. Amennyiben a munkáltató megszegi a fenti kötelezettségeit, felmondása jogellenesnek fog minősülni. Mi jár a munkavállalónak a munkaviszony megszűnésekor? A székesfehérvári dolgozók munkaviszonya várhatóan munkáltatói rendes felmondással fog megszűnni, a felmondás kézhezvételét követő naptól a munkaviszony utolsó napjáig tart a felmondási idő, amely legalább 30 nap, de az egy évet nem haladhatja meg. A munkáltató a felmondási idő felére köteles felmenteni dolgozóját a munkavégzési kötelezettség alól, s erre az időre átlagkeresetet fizetni neki. Az a munkavállaló, aki legalább három éve dolgozik a vállalatnál, végkielégítésre is számíthat (természetesen csoportos létszámleépítésnél a munkáltató úgy is határozhat, hogy minden dolgozójának fizet végkielégítést vagy a törvényben meghatározottnál magasabb végkielégítést fizet). Az utolsó munkában töltött napon - tehát még a felmentési idő kezdete előtt - ki kell fizetni a munkavállaló munkabérét és egyéb járandóságait (például végkielégítés, szabadságmegváltás) és ki kell adni a munkaviszony megszűnéséről szóló igazolásokat (munkáltatói igazolás, adóigazolás, valamint  a munkanélküli járadék megállapításához szükséges igazolólap). Mi történik a kölcsönzött munkavállalókkal? Bár a munkaerő-kölcsönzés már évek óta gyakorlat a hazai munkaerő-piacon, a Munka Törvénykönyve csak 2001. július 1-je óta szabályozza. A jogviszony keretében a kölcsönbeadó a vele munkaviszonyban álló munkavállalót ellenérték fejében átengedi munkavégzésre a kölcsönvevőnek. Fontos szabály, hogy a munkavállaló munkaszerződésében előre rögzíteni kell a munkaerő-kölcsönzés lehetőségét. A kölcsönzött munkavállalók a kölcsönbeadó munkáltatóval állnak munkaviszonyban, de a munkáltatói jogokat és kötelezettségeket a kölcsönbeadó és a kölcsönbevevő munkáltatók megosztva gyakorolják. A törvény azonban rögzíti, hogy a munkaviszony megszüntetésének jogát kizárólag a kölcsönbeadó munkáltató gyakorolhatja. Az így létrejött munkaviszony is lehet határozott vagy határozatlan idejű. A kölcsönbeadó és a munkavállaló közötti munkaviszony létrejöhet határozatlan, illetve határozott időtartamra is. Határozatlan időtartamú szerződést elsősorban olyan munkavállalóval kötnek, akinek végzettségére, munkájára jelentős igény van a munkaerőpiacon, ugyanis csak így tudja folyamatos foglalkoztatását biztosítani a kölcsönadó. Amennyiben a kölcsönbeadó 30 napon belül nem tudja biztosítani a munkavállaló megfelelő foglalkoztatását, akkor felmondással köteles a munkaviszonyát megszüntetni. A felmondási idő itt főszabály szerint 15 nap, s csak akkor hosszabbodik meg 30 napra, ha a munkavállaló már legalább egy éves munkaviszonnyal rendelkezik.","[""munkanélküliség"",""Munka törvénykönyve"",""munkaviszony""]",0
1574,6190,https://www.origo.hu/gazdasag/hirek/vilaggazdasag/20030113tavozik.html,gazdasag,www.origo.hu,[origo],,Távozik az AOL Time Warner elnöke,"Steve Case a társaság májusi közgyűlése után lemond elnöki tisztéről - közölte hétfőn a világ legnagyobb médiacége, az AOL Time Warner. Az elnök távozását azzal indokolja, hogy a cég tulajdonosainak egy része őt okolja a vállalat piaci értékének csökkenéséért.","Case lemondása után igazgatóként dolgozik tovább a vállalatnál, és a társaság stratégiájának kialakításért lesz felelős - írja a BBC News Online.  Az elnök a világ legnagyobb vállalatfelvásárlásának, az AOL és a Time Warner egyesülésének ötletgazdája és egyik kivitelezője.","[""Steve Case"",""piac"",""közgyűlés"",""elnök"",""AOL Time Warner""]",0
903,1923,https://aktiv.origo.hu/gazdasag/hirek/hazaihirek/20030912egyre.html,gazdasag,aktiv.origo.hu,[origo],,Egyre pesszimistább a lakosság,"A lakosság egyre pesszimistábban látja a saját gazdasági helyzetét, míg az üzleti szféra várakozásai enyhén javultak - röviden így lehet összefoglalni a GKI Gazdaságkutató Rt. augusztusi felmérésének eredményét.","Az EU-támogatásával havonta végzett felmérés szerint az üzleti szférán belül az ipari cégek várakozása gyakorlatilag nem változott. Javult a rendelésállomány, romlott viszont a foglalkoztatási lehetőségek megítélése. Különösen a textil- és bőriparban nagy a pesszimizmus. Az építőiparban viszont a rendelésállományról alkotott vélemény nem változott, miközben a létszám bővítését tervezők vannak enyhe többségben. A kereskedelemben a válaszadók valamelyest javuló üzletmenetről és aktívabb megrendelési politikáról számoltak be. Hároméves mélyponton a fogyasztói bizalom A fogyasztói várakozások a választási éveket jellemző tavalyi megugrás után a három évvel ezelőtti szintre estek vissza. A mutató értéke az év eleji zuhanást követően május óta folyamatosan tovább mérséklődik. A válaszadók saját pénzügyi helyzetüket a júliusinál lényegesen kedvezőtlenebbnek látták, a következő 12 hónapban pedig ennél is nagyobb romlást vártak. Az ország gazdasági helyzetének megítélése ezzel párhuzamosan ugyancsak sokkal pesszimistább lett. A megkérdezettek augusztusban az előző havinál sokkal magasabb ütemű áremelkedést érzékeltek, a következő 12 hónapra vonatkozó inflációs várakozásaik pedig ennél is nagyobb mértékben erősödtek. Emellett a munkanélküliség emelkedésére számítottak. A lakosság vásárlási kedve az előző hónapokhoz hasonló volt, de a következő 12 hónapban jelentős csökkenést vártak. Ezzel párhuzamosan lényegesen tovább mérséklődött azok aránya, akik szerint kedvező az alkalom a megtakarításra.","[""várakozás"",""gazdasági helyzet"",""üzleti szféra"",""GKI Gazdaságkutató Rt.""]",0
219,8690,https://magyarnemzet.hu/sport/dennis-bergkamp-volt-a-soforje-8152670/,sport,magyarnemzet.hu,Pajor-Gyulai László,2020. május 23. szombat 08:28,Dennis Bergkamp volt a sofőrje,"Óriási kedvenc volt a Ferencvárosban. Szórta a gólokat, a magyar futball történetének legjobban fejelő csatárai közé tartozott és az Ajax labdarúgójaként holland bajnok is lett. Fischer Pál azon kevesek egyike, akik a sportnapilaptól 10-es osztályzatot is kaptak egy mérkőzésen. Öt éve edzőként tért vissza a Fradihoz.","– Ha azt mondom, 1990. október 19., Videoton, beugrik, mi történt akkor? 
– Azon a meccsen szereztem négy gólt és kaptam a tízes osztályzatot. Még arra is emlékszem, hogy a Nemzeti Sport újságírójaként éppen ön adta ezt a tízest. – Én pedig arra emlékszem, hogy a meccs után várt az öltözőfolyosón, hogy első kézből tudja meg, hányast kapott. Ennyire érdekelték az osztályzatok? 
– Minden focista nézte másnap, elvégre akkor csak a sportlapból értesülhettek azok, akik nem voltak kint a meccsen, hogy részletesen mi történt ott, ki hogyan játszott. – Tudom azt is, bántotta, hogy a címlapon is csak három és fél gólt írtunk. 
– Bosszantott, mert az MLSZ és az MTI is nekem adta a negyedik gólt, csak a Sport írta öngólnak, mert beleért egy védő a labdába. Ám végül is az elismerést megkaptam, és a győzelem volt a legfontosabb. – Nem ritkaság, de igaz, hogy az egész családja nagy fradista volt? 
– Az egész rokonság. Édesapám az NB III-ban játszott, sérülés miatt korán abba kellett hagynia, és mondogatta, hogy majd a fiának sikerül az, ami neki nem: focista lesz a Fradiban. Nekem ilyen céljaim nem voltak, egész egyszerűen imádtam játszani, és Pilis­szántón reggeltől estig rúgtuk a labdát. Tizenhat éves voltam, amikor egy meccs előtt begördült a faluba egy fehér Mercedes, hatalmas feltűnést keltve. Kiderült, hogy Vincze Géza, a Fradi utánpótlás-vezetője jött el. Nyolc-egyre nyertünk, mind a nyolc gólt én rúgtam. – Az életrajza szerint akkor az Építők játékosa volt. 
– Ott a serdülőben játszottam vasárnap délelőttönként, délután pedig hamis igazolással a Pilisszántóban a megyei felnőtt bajnokságban. Vincze Géza közölte, holnaptól mehetek a Fradiba. Nem volt könnyű naponta bejárni a Népligetbe és vissza, ráadásul senkivel sem tudtam megbeszélni a dolgaimat. A szüleim elváltak, a nagyszüleim neveltek, ők pedig kicsit sem konyítottak a futballhoz. Hamar az ifi egyben találtam magamat, majd amikor nyolcvannégyben Vincze Géza lett a felnőttek vezetőedzője, felvitt a felnőttkeretbe. Azt sem tudtam, hogyan köszönjek például egy olyan istennek, mint Ebedli Zoltán. – Már akkor is remekül fejelt? 
– Igen. Még iskolába jártam, amikor elvittek egy atlétikai versenyre. Mondták, fussak két kilométert, de azt feleltem, fusson, aki ezt kitalálta. Erre javasolták a magasugrást. Megnéztem, hogyan kell, és életem első ugrásával átvittem a 182 centit. – A Ferencváros a kiesés ellen harcolt akkor, majd utána sem volt túl sikeres, ön viszont gyorsan népszerű lett. Minek köszönhette? 
– A tavasszal Zalaegerszegen csereként győztes gólt lőttem, ezután bekerültem a kezdőcsapatba, többször is eredményes voltam, talán ezért szerettek meg a szurkolók. Aztán jött Dalnoki Jenő, aki nagyon kemény ember volt. Eleinte játszottam nála, de nem jöttek a gólok, ő pedig jobbnak látta, ha pihenek, és bevonultatott fél évre katonának. Ezután Rákosi Gyulánál stabil tagja lettem a csapatnak, jól ment a játék, idényenként tíz felett volt a góljaim száma. – Váratlanul érte az Ajax ajánlata? 
– Mondhatni, bár korábban érkezett megkeresés német és görög csapatoktól is. Kupadöntőt játszottunk a Honvéddal, és valaki mondta, itt van Leo Beenhakker az Ajaxtól, de semmi több. Kikaptunk, elmentünk az éjszakába, és amikor hajnali fél négykor hazamentem, mondta a feleségem, hogy a Fradi vezetői égre-földre keresnek, reggel kilenckor az egyik szállodában kell lennem. Kicsit aludtam, odamentem kilencre, tízkor már az Ajax játékosa voltam. – Az első nyolc meccsén hét gólt szerzett, közönségkedvenc lett, végül tizenöt mérkőzésig jutott, és maradt a hét gól a neve mellett. Mi okozta a visszaesést? 
– Már az első meccsemen betaláltam Hágában, majd hazai pályán a Vitesse ellen is, sőt a mérkőzés embere lettem. Teljesen új világba csöppentem, ahol minden csak a futballról szólt. Másként étkeztünk, mint itthon, amíg ott voltam, négyszer kaptunk új formaruhát, szponzorautókkal kellett megjelenni, hihetetlenül más és profi környezet vett körül. Az első két hónapban, amíg szállodában laktam és nem volt kocsim, minden nap Dennis Bergkamp jött értem, ő vitt el az edzésekre. A gondot az okozta, hogy engem a sérült svéd válogatott, Stefan Pettersson helyére vittek kölcsönbe, és amikor meggyógyult, kezdték visszaépíteni a csapatba, én pedig kiszorultam a kezdőből, és éreztem, őt favorizálják. – Olyat is olvasni, hogy mentálisan feladta a harcot a posztjáért, meg ragaszkodott a pacalpörkölthöz. 
– Ezek marhaságok, egyáltalán nem igaz. – Miért jött vissza a Fradiba, amikor maradhatott volna Hollandiában is? 
– A Roda nagyon szép ajánlatot tett, de nemet mondtam, mert akkor, 1990 nyarán Nyilasi Tibor lett a Fradi edzője, aki az én szememben az isten volt, és vele akartam dolgozni. Az első meccsünkön öt-nullra győztünk Újpesten, az idény végén Magyar Kupát nyertünk, szóval szép évünk volt annak ellenére, hogy Tibivel másfél hónapig nem beszéltünk egymással. A Vidi elleni említett mérkőzés után a közönség az ő nevét skandálta, én pedig viccnek szánva megjegyeztem, hogy én rúgtam négy gólt, mégis őt éltetik, mire ő megsértődött. Amikor a taktikai értekezleteken mindenkinek felvázolta a feladatát, hozzám érve csak annyit mondott, a Fischer mindent tud… Szilveszterkor az egész csapat elment a lakására, és végül ott kibékültünk. – Akkor a bajnokság után nem emiatt ment el Siófokra. 
– Nem. A Fradinál új csapatot építettek, láttam, nem igazán számítanak rám, Siófokra pedig érkezett egy pénzes német, aki válogatott játékosok sorát vitte oda, és nekem is vonzó ajánlatot tett. Jól ment a csapatnak, a télen azonban a német megüzente, hogy elfogyott a pénze. A tavasszal nem túl nagy kedvvel játszottunk, de így is a negyedik helyen végeztünk, én pedig a váci Orosz Ferenccel közösen gólkirály lettem. Talán emiatt is hívott a Honvéd és Verebes József, neki azonban nyolc meccs után mennie kellett, az őt váltó finn Martti Kuusela pedig azt mondogatta, nekem az olasz bajnokságban lenne a helyem, ám zömmel a kispadra ültetett – így lettem nemcsak holland, hanem magyar bajnok is. – Egy-egy év még Siófokon és Sopronban, majd kettő a Vasasnál. Ezekre hogyan gondol vissza? 
– Az első kettő lényegében mentőövnek felelt meg, a Vasasnál viszont otthonra találtam. Nagyon jó volt a közeg, remekül éreztem magamat. Csak azért mentem el, mert az Eszéktől anyagilag roppant kecsegtető ajánlatot kaptam, gondoltam, harmincegy évesen keresek még egy kis pénzt. Nem jött be, mert nem fizettek. Feljelentettem őket, az egyéves kihagyás viszont a profi pályafutásomnak véget is vetett. – Alacsonyabb osztályokban még játszott, és feltűnő, hogy a nógrádi Magyargécen három évet is eltöltött. 
– Az szép történet! Egy öregfiúknak rendezett gálán beszéltek rá, hogy játsszam a hatszáz lakosú falu megyei másodosztályú csapatában. Az NB III-ig értünk el, a Magyar Kupában pedig tizenhat közé jutottunk. Amikor ott fogadtuk a Vasast, a ­helyiek Illovszky Rudi bácsit hintón vitték körbe a faluban, és több meccsünkre ezerkétszázan jöttek el a megye más pontjairól is. – Ennek már másfél évtizede, azóta eltűnt a futballból. Mi történt? 
– Belementem egy balsikerű fuvarozó vállalkozásba, utána pedig tengtem-lengtem. Öt éve viszont a Fradi utánpótlásában dolgozom, most éppen a tizenhat évesek mellett Lisztes Krisztiánnal és Jordáki Norberttel. Nagyon szeretem ezt a munkát, és jó érzés, hogy a srácok tudják, ki voltam én a Ferencvárosban.","[""Ajax"",""ferencváros"",""FISCHER PÁL"",""fradi""]",1
1171,3686,https://magyarnemzet.hu/gazdasag/2018-ban-is-csokkent-a-kiskereskedelmi-uzletek-szama-7443566/,gazdasag,magyarnemzet.hu,,2019. október 29. kedd 07:27,2018-ban is csökkent a kiskereskedelmi üzletek száma,"Folyamatosan csökken a kiskereskedelmi üzletek száma 2013 óta, tavaly 2,6 százalékkal volt kevesebb egység, mint 2017-ben – írja a keddi Világgazdaság a Központi Statisztikai Hivatal (KSH) adataira hivatkozva.","Az üzletek számának csökkenése mellett az alapterületük folyamatosan növekszik, 2013 és 2019 között 9,6 százalékkal nőtt. Fő tevékenysége alapján 106 ezer gazdasági szervezetet tartottak nyilván az ágazatban, 1,9 százalékkal kevesebbet, mint egy évvel korábban. Az ágazat vállalkozásai foglalkoztatják az ország összes dolgozójának 8,1 százalékát, 361 ezer embert. Az előző évhez képest a szektorban 2,1 százalékkal dolgoztak kevesebben, míg nemzetgazdasági szinten 1,1 százalékkal nőtt a létszám. Az alkalmazásban lévők átlagkeresete 258 ezer forint volt a kiskereskedelemben, a fizikai dolgozók 219 ezer, a szellemiek pedig 341 ezer forintot vihettek haza.","[""csökkent"",""kiskereskedelem"",""üzletek""]",0
849,1560,https://www.origo.hu/gazdasag/hirek/hazaihirek/20031106hatmilliard.html,gazdasag,www.origo.hu,[origo],,Hatmilliárd lehet a hazai internetes boltok forgalma idén,"Az idei első félévben a hazai internetes boltok forgalma közel 2 milliárd forint volt, a vevők egy vásárlás alkalmával átlagosan 6000 forintot költöttek. Az év második felében az első hat havi forgalom kétszeresére számítanak az online áruházakat üzemeltetők.","Az év első hat hónapjában a hazai internetes boltok közel 2 milliárd forintos forgalmat bonyolítottak. Az internetes vásárlások száma ebben az időszakban 300 ezerre becsülhető, így az online vásárlások átlagos értéke mintegy 6000 forint - derül ki a GKI Gazdasságkutató Rt., a Westel Rt. és a Sun Microsystems Magyarország Kft. több mint 60 online bolt válaszai alapján készült közös felmérésből. A várakozások derűlátóak a teljes éves árbevétel tekintetében, hiszen 2003 második félévében az első féléves forgalom kétszeresére számítanak az online áruházakat üzemeltetők. A forgalom növekedését elsősorban a karácsonyi vásárlásoktól várják. Az egy vásárlásra jutó árbevétel tekintetében 20 százalékos növekedésre számítanak. A várakozások alapján a 2003. évi internetes kiskereskedelmi forgalom mintegy 6 milliárd forintra becsülhető, amely harmadával haladja meg a 2002-ben mért forgalmat - derül ki az [origo]-hoz eljuttatott felmérésből.","[""devizapiac"",""internet"",""vásárlás"",""áruház""]",0
2133,9785,https://www.origo.hu/gazdasag/magyargazdasag/20070705-fellenduleskezdodik-a-siemens-zrtnel-miutan-kineveztek-az-uj-vezerigzgatot.html,gazdasag,www.origo.hu,Kun Mónika,2007.07.05. 8:23,Fellendülést ígér a Siemens-vezér,"Botrányok után fellendülést és más szemléletet ígér a Siemens új vezérigazgatója. A 120 éves cég magyarországi vezetője szerint a hazai cégcsoport árbevételének növekedése meghaladja a magyar GDP-növekedés ütemének kétszeresét. Számszerűsítve a magyarországi cégcsoport idén 6 milliárd forint, adó előtti profitot vár.","A Siemens magyarországi vezérigazgatója 39 éves és német-magyar állampolgár, így mindkét nyelvet folyékonyan beszéli. Szentkuti László tervei szerint agresszív kommunikációval a botrányaitól sem mentes, de stabil pilléreken álló céget gyorsan növekedési pályára állítja, és saját szemléletével megpróbál új ""kultúrát"" teremteni. A botrányokra kitérve Szentkuti László mindössze annyit jegyzett meg, hogy ugyan az elmúlt hónapokban, Németországban folyó vizsgálatok során több mint 400 millió eurós korrupciós ügyet tártak fel. De ez teljesen független a magyar cégtől. Ugyanakkor itthon nem is indult vizsgálat. A közel tucatnyi vállalatot tömörítő cégcsoport tavaly 2100 főnek adott munkát és összforgalma 2006-ban meghaladta a 110 milliárd forintot, eredménye pedig a 4,6 milliárd forintot, ami idén, terveik szerint 6 milliárd forint lesz.  A társaság első embere szerint az innovatív megoldások szállítójaként a Siemens hosszú és sikeres magyarországi történetében ""új aranykor"" nyílhat. Szentkuti László kiemelt területnek tekinti a közlekedési, energetikai és orvostechnikai ágazatokat, ahol a csoport már most is a modernizációs megoldások szállítójaként ismert.  A Volvoval közlekedő vezérigazgató már a cégük egyik sokat támadott termékét, a Combinót is kipróbálta. Szentkuti László az [origo] kérdésére elmondta, hogy nagyon gyorsnak és modernnek találta. Sőt, szerinte jó a kilátás és kellemesen mutat a Duna felett miközben áthalad a Margit-hídon. Elismerte ugyanakkor, hogy néhány kényelmetlen megoldással üzemel a villamos, de azokat a főváros rendelte így. Névjegy: Szentkuti László A 39 éves vezérigazgató jogi tanulmányait Osnabrückben és Bonnban, illetve Rómában és Szegeden végezte. Jogi doktori fokozata mellett gazdasági jogász végzettséggel is rendelkezik. Az elnök-vezérigazgató az EPCOS Kft.-től érkezett a Siemens Zrt.-hez, ahol 2001. február 1-jétől gazdasági vezetőként, később 2001. november 1-jétől ügyvezető igazgatóként működött közre a müncheni székhelyű EPCOS AG magyar leányvállalatának átalakításában. Vezetése alatt a vállalat 10 százalék feletti stabil eredményt produkált, miközben forgalma megnyolcszorozódott, és az EPCOS Kft. ma Magyarország 200 legnagyobb cégének egyike.","[""devizapiac"",""profit"",""cégcsoport"",""Siemens"",""GDP""]",0
23,1257,https://magyarnemzet.hu/sport/tiz-ermet-szereztek-a-magyarok-sevillaban-7164290/,sport,magyarnemzet.hu,,2019. július 29. hétfő 20:50,Tíz érmet szereztek a magyarok Sevillában,A magyar küldöttség hat aranyat nyert a sevillai klublegénység sárkányhajó Európa-bajnokságon.,"A hazai szövetség hétfői tájékoztatása szerint a 18. EDBF klublegénység Eb-n a magyarok további három ezüst- és egy bronzéremmel zártak. A három résztvevő klub közül kiemelkedett a Dunai Sárkányok Vác csapata, amely minden versenyszámban, amelyben elindult, érmes helyen végzett. A magyarok valamennyi első és második helyezését – kilencet – a váciak érték el. A spanyolországi Eb-n a nagyhajós versenyszámokban 31, míg kishajóban 60 klublegénység mérte össze az erejét. A magyar küldöttség sportdiplomáciai sikert is elkönyvelhetett: a hazai szövetség elnökét, Járosi Pétert, aki 2010 óta az európai szövetség (EDBF) alelnöke, Sevillában újabb négy évre megerősítették pozíciójában. A magyar sportvezető emellett alelnöke a sportág világszövetségének (IDBF).","[""18. EDBF"",""Európa-bajnokság"",""Sevilla"",""sportdiplomácia""]",1
2044,9121,https://www.origo.hu/gazdasag/20120913-pokoli-helyzetben-hivta-az-imfet-simor-2008ban.html,gazdasag,www.origo.hu,MTI,2012.09.13. 17:02,Simor pokoli helyzetben hívta az IMF-et 2008-ban,"""Elszabadult a pokol"" - ezt mondta az IMF-nek Simor András jegybankelnök 2008. október 9-én. A Valutaalap szerint dicséretes volt a gyors reakció.","Sikersztorinak nevezték a 2008-2009-es globális pénzügyi válság közép- és kelet-európai kezelési módját a Nemzetközi Valutaalap (IMF) szakértői, akik csütörtökön Londonban mutatták be erről összeállított tanulmányukat. A 300 oldalas kötet, amelyet az IMF európai ügyosztályának két vezető munkatársa ismertetett az Európai Újjáépítési és Fejlesztési Bank (EBRD) londoni székhelyén, a Magyarországról szóló fejezetben felfedi, hogy a magyar hatóságok 2008. október 9-én, csütörtökön fordultak segítségért a valutaalaphoz. Az aznapi eseményeket leíró rész szerint az IMF-nek a Magyar Nemzeti Bank (MNB) elnöke telefonált, közölve, hogy ""elszabadult a pokol"" a piacon, miután reggel sikertelenül zárult az állampapír-aukció, az állampapírok elsődleges forgalmazói beszüntették az árjegyzést, a devizapiaci feszültség mértékét jelző swap-felárak megugrottak, a forint gyengült és az OTP részvénye nyomás alá került (az OTP-részvények ára aznap 14,33 százalékkal esett).  Ismerve a magyar gazdaság sebezhetőségeit, nem volt meglepetés, hogy ilyen gyors és súlyos hatásai voltak Magyarországon a Lehman Brothers amerikai nagybank összeomlása után elhatalmasodó globális pénzügyi válságnak, ugyanakkor üdvözlendő volt az a gyorsaság, amellyel a magyar hatóságok annak idején segítséget kértek - áll az IMF tanulmányában. A telefonhívást is gyors válasz követte, az IMF igazgatótanácsa már 2008. november 6-án jóváhagyta Magyarországnak a készenléti megállapodást. Az IMF-tanulmány szerzőinek adatai szerint Magyarország külső bruttó finanszírozási igénye potenciálisan rendkívül magas, 2008 negyedik negyedéve és 2009 vége között 39 milliárd euró volt. Az arra az időszakra várt beáramlások - az EU-folyósítások, a működőtőke- és egyéb magántőke-befektetések - értéke 19 milliárd euró volt, így a finanszírozási hiány 20 milliárd euróra volt tehető. Ezt a rést töltötte ki az IMF 12,5 milliárd eurós, az Európai Bizottság 6,5 milliárd eurós, valamint a Világbank egymilliárd eurós juttatásából összeállt csomag. A magyar gazdaság ezután kevesebb mint egy év alatt stabilizálódott. A piacok kedvezően reagáltak a programra; ezt mutatta, hogy a magyar szuverén törlesztéskockázatra köthető piaci biztosítási csereügyletek (credit default swaps, CDS) árazása 2009 tavaszára jelentősen és tartósan esett, a 2009 júliusában végrehajtott sikeres devizakötvény-kibocsátás pedig erőteljes jelzés volt arra, hogy visszatért a globális befektetői bizalom Magyarország iránt - áll az IMF-tanulmányban. A kötet szerint a kormányváltás a program ""idő előtti befejeződéséhez"" vezetett 2010 júliusában. A tanulmány szerzői szerint ""ennek következtében"" Magyarország ismét nyomás alá került, amikor az euróövezeti válság 2011 második felében intenzívebbé vált. A tanulmányt bemutató IMF-küldöttség egyik tagja, Bas B. Bakker, a valutaalap európai ügyosztálya felzárkózó európai piacokért felelős részlegének igazgatója az MTI-nek a tanulmány ismertetése előtt adott interjúban ugyanakkor azt mondta, hogy ma már korántsem olyan sürgető a helyzet Magyarország szempontjából, mint a globális pénzügyi összeomlással fenyegető 2008 végi időszakban volt. A vezető IMF-tisztviselő szerint a kockázati felárak az egész közép- és kelet-európai térségben ""drámai mértékben"" csökkentek. Bas B. Bakker szerint a helyzet megváltozását jelzi, hogy 2008-ban a felzárkózó európai térséget a piac sokkal kockázatosabbnak tartotta, mint Nyugat-Európát, most azonban Észtország kockázati mérőszámai időnként alacsonyabbak Hollandiáénál, Bulgária és Románia befektetési eszközeinek árazásai pedig jobbak Spanyolország és Olaszország felárainál. Az IMF részlegvezetője a közép- és kelet-európai térség válságkezeléséről összeállított tanulmányt ismertetve kijelentette: 2009-ben a piac a felzárkózó európai térséget tekintette Európa ""beteg emberének"", ma már azonban ez a megkülönböztetés nem létezik, és a régió megmutatta, hogy a belső kiigazítás és a külső segítség kombinációjával mély válságból is képes kikeveredni. Az IMF-tisztviselő előadásában a kiigazítás egyik példájaként Bulgáriát említette, ahol 2008-ban a folyómérleg-hiány elérte a GDP-érték 25 százalékát, most azonban zéró körül van a folyó deficit. A pénzügyi válság örökségei közé tartoznak olyan problémák, mint a nem teljesítő banki kinnlevőség-állomány megugrása, és a régió további sorsa nagyban függ attól, hogy mi történik az euróövezetben, ám összességében a felzárkózó európai térség válságkezelése sikersztori - jelentette ki csütörtöki londoni előadásában az IMF részlegvezetője.","[""Simor András"",""Magyarország"",""válságkezelés"",""adósságválság"",""euróválság"",""IMF"",""Magyar Nemzeti Bank""]",0
1934,8322,https://aktiv.origo.hu/gazdasag/hirek/20101020-orban-az-allam-tobbe-nem-utal-a-maganpenztaraknak.html,gazdasag,aktiv.origo.hu,[origo],2010.10.20. 7:12,Orbán: Az állam többé nem utal a magánpénztáraknak,"Az állam többé nem utal pénzt a magánnyugdíjpénztárakba és az javasolják az érintetteknek, hogy válasszák a biztonságos állami rendszert - mondta kedd este Orbán Viktor az RTL Híradójának. A miniszterelnök beszélt arról is, hogy a nagyon nagy jövedelemmel rendelkezőktől megvonnák a családi pótlékot, az erről szóló javaslat már a kormány előtt van.","""Akik maradnak a mostani, nyugdíjtőzsdés rendszerben, amit ők oda bevittek, az az övék, azzal saját belátásuk szerint rendelkeznek. Ha visszalépnek az állami rendszerbe, akkor őket kompnezálni fogja az állam"" - mondta kedd este Orbán Viktor az RTL Klub Híradójának adott interjújában.  ""Mi ki akarjuk nyitni visszalépés lehetőségét minél hamarabb, azt szeretnénk, hogy az idén megvalósuljon ez a lehetőség"" - közölte Orbán Viktor és aki hozzátette: akik maradnak a vegyes rendszerben, azok után az állami nyugdíjalap terhére egy fillért sem fog utalni az állam a jövőben.  Magyarországon sokan nem tudják, hogy a magán-nyugdíjbiztosítóknál kezelt pénzek mögött nincs állami garancia. Sokan azt gondolják, ha a megtakarításukat elbukják, akkor az állam helytáll, de ez tévedés. A kormány az javasolja, hogy az érintettek lépjenek át a biztonságos állami nyugdíjrendszerbe - fogalmazott Orbán és hozzáfűzte: dolgoznak azon, hogy a mostani rendszerrel ellentétben az államnak befizetett nyugdíjjárulékot is mindenkinek a saját, névre szóló számláján kezeljék. Nagyon nagy jövedelem esetén megvonnák a családi pótlékot A Orbán  a  válságadóval  kapcsolatban elmondta, a többletterhet nem fogják áthárítani a fogyasztókra azok a cégek, amelyekre vonatkozik, ugyanis azzal vásárlókat veszítenének. Elmondta, hogy a rendszerbe több biztosítékot is beépítettek. ""Ha a versenyt kijátszva akar valaki átterhelni a fogyasztókra költségeket, akkor a versenyhivatalnak a dolga, hogy fellépjen. A fogyasztóvédelemmel is konzultáltunk, hogy erőteljesen figyeljen a piaci változásokra és a fogyasztók érdekére"" - mondta a kormányfő. A miniszterlenök azt is elmondta, hogy az új személyijövedelemadó-rendszer központjában a gyermeknevelés áll.  Szerinte az új szabályok bevezetése után azok sem járnak rosszabbul, akik keveset keresnek. Ezt a minimálbér megemelésével biztosítanák. A kormányfő beszélt arról is, hogy átalakítanák a családi pótlék rendszerét. ""Gondolkodunk azon, hogy akik nagyon nagy jövedelemre tesznek szert, azok számára járjon-e, vagy sem a családi pótlék. Ez egy régi vita Magyarországon"" - mondta Orbán Viktor. Erről egy javaslat már a kormány előtt van, de még nem döntöttek. A végső szót pedig a parlament mondja majd ki. Tiltakozó pénztárak  Orbán Viktor a múlt szerdán azt  jelentette be , hogy az államháztartási hiánycél tartása érdekében a magán-nyugdíjpénztári befizetéseket az állami rendszerbe kell átírányitani. Matolcsy György nemzetgazdasági miniszter  az erről szóló szóló törvényjavaslatot  szombaton nyújtotta be a parlamentnek. A törvénymódosítás azt mondja, hogy a társadalombiztosítás ellátásaira és a magánnyugdíjra jogosultakról szóló törvény a vonatkozó kiegészülő rendelkezése megteremti annak alapját, hogy ""átmenetileg a magán-nyugdíjpénztári tagok tagdíjfizetése helyett járulékfizetés valósuljon meg a 2010. év hátralévő részében a Nyugdíjbiztosítási Alap részére"". A törvényjavaslatban szerepel az is, hogy ""a kormány javaslata szerint a magán-nyugdíjpénztári tagdíjbefizetés 14 hónapra felfüggesztésre kerülne, és a majdani nyugellátás fedezetére fizetett járulék egésze ez idő alatt a Nyugdíjbiztosítási Alapot illetné meg"".  ""A bejelentett nyugdíjlépések veszélyeztetik az állampapírpiacot, a tőzsdét és a lakossági hitelezést is"" -  mondta Lukács Marianna , a Patika Pénztár vezérigazgatója egy keddi konferencián. A szakember szerint a lépés azért érintheti az említett piacokat, mert a nyugdíjpénztáraknak meg kell majd válniuk ezektől az értékpapíroktól, illetve az új kibocsátások esetén hiányozni fognak a vételi oldalról. A banki hitelezés azért eshet vissza, mert a magánbiztosítók a lakáshitelek forrását adó jelzáloglevelek fő vásárlói, amennyiben pedig a nyugdíjváltoztatások miatt eltűnik ez a kereslet, akkor az a bankok hitelezési magatartását is befolyásolja majd. Több ezer ember kerülhet utcára a pénztári szektorból, miközben az állami nyugdíjrendszer néhány éven belül képtelen lesz ellátni a tőle várt feladatokat -  mondta az [origo]-nak Juhász Istvánné , a magán-nyugdíjpénztárakat képviselő Stabilitás Pénztárszövetség főtitkára a kormány terveiről. Elmondta, hogy mindent megpróbálnak megtenni annak érdekében, hogy jobb belátásra bírják a kormányt, amely szerinte lassú és fájdalmas kimúlásra ítélte a kasszákat.","[""Orbán Viktor"",""nyugdíj"",""családi pótlék"",""személyi jövedelemadó"",""minimálbér-emelés"",""válságadó 2010"",""magánnyugdíjpénztár"",""RTL Klub"",""Gazdasági Versenyhivatal""]",0
913,1965,https://www.origo.hu/gazdasag/20080109-lefele-csordogalt-a-bux.html,gazdasag,www.origo.hu,MTI,2008.01.09. 17:05,Ideges napokat v�rnak a t�zsd�n,"A Budapesti �rt�kt�zsde r�szv�nyindexe, a BUX 25 699,11 ponton, 412,25 pontos cs�kken�ssel z�rt szerd�n. Az el�z� keresked�si napi z�r� �rt�khez k�pest ez 1,58 sz�zal�kos gyeng�l�s.","A r�szv�nypiac forgalma 24,69 milli�rd forint volt kedden, a vezet� r�szv�nyek �rfolyama�a keddi�z�r�shoz viszony�tva m�rs�kl�d�tt. Szatm�ri Tam�s, a Raiffeisen Bank �zletk�t�je szerint az amerikai piacok keddi es�se miatt cs�kkentek az �rfolyamok a vil�g t�bbi b�rz�j�n, �gy Budapesten is. Az es�sre a piacok sok�ig nem reag�ltak, majd hirtelen indultak lefel� az �rfolyamok - jegyezte meg. Az �zletk�t� szerint a negat�v hangulat kialakul�s�ban k�zrej�tszanak az egyre er�s�d� recesszi�s f�lelmek is. Szatm�ri Tam�s kiemelte az OTP-t, amely a nap elej�n tartani tudta mag�t, annak ellen�re, hogy a r�gi�s bankpap�rok m�r mind er�sen gyeng�ltek. ""Azut�n azonban az OTP elf�radt, �s szint�n gyeng�lni kezdett"" - mondta. Az OTP Bank r�szv�nyeinek �rfolyama 175 forinttal 1,99 sz�zal�kkal 8600 forintra cs�kkent. A bank r�szv�nyeivel 24,5 milli�rd forint �rt�kben kereskedtek. A Mol-r�szv�nyek �ra 375 forinttal 1,55 sz�zal�kkal 23 800 forintra esett, forgalmuk 3,2 milli�rd forintot tett ki. A Magyar Telekom 911 forinton z�rt. Ez 17 forintos, 1,83 sz�zal�kos cs�kken�s az el�z� napi z�r� �rt�khez k�pest. A t�vk�zl�si pap�rok forgalma 816 milli� forintot tett ki. A Richter �rfolyama 40 705 forinton z�rt, 295 forinttal kevesebben, mint egy nappal kor�bban. Ez 0,72 sz�zal�kos m�rs�kl�d�s. A r�szv�nyekkel 2,1 milli�rd forint �rt�kben kereskedtek Az Egis-r�szv�nyek �ra 100 forinttal, 0,5 sz�zal�kkal 20 000 forintra esett 738 milli� forint forgalom mellett. A kis �s k�zepes r�szv�nyek indexe, a BUMIX 33,73 ponttal, 1,07 sz�zal�kkal 3119,1 pontra m�rs�kl�d�tt. A k�zelj�v�r�l Szatm�ri Tam�s �gy fogalmazott: ""ideges napok j�nnek m�g"".","[""tőzsde"",""csökkenés"",""OTP Bank"",""BUX"",""Budapesti Értéktőzsde Rt.""]",0
212,8323,https://index.hu/sport/futball/2008/11/14/van_nistelrooyrol_mar_lemondtak_madridban/,sport,index.hu,Index,2008.11.14. 13:50,Van Nistelrooyról lemondtak Madridban,"A 32 éves holland csatár súlyosan megsérült, térdszalagját műtötték, a spanyol lapok tekintélyes listát állítottak össze az utódokról.","A  térdszalagműtéten átesett és a jelek szerint legalább fél évre  kidőlt 32 éves Ruud van Nistelrooy helyére hasonló képességű csatárt  keres a Real Madrid. A spanyol sportsajtó pénteki fő témája az utódlás, a lapok szerint Hernán Crespo, Diego Milito, Zárate,  Huntelaar és Mario Gómez jöhet szóba. Az As leginkább az argentin Crespót tartja  elképzelhetőnek, a 33 esztendős csatár leigazolásáról ír a  dél-amerikai ország nemzeti hírügynöksége, a Telam is. Crespo mellett szól, hogy a játékos kifejezetten rossz  viszonyban van jelenlegi csapata, az olasz Inter portugál  vezetőedzőjével, José Mourinhóval, aki értésre adta: nem számol az  argentinnal a jövőben. A Marca, a legnépszerűbb madridi sportnapilap szerint akár nyolc hónapba is beletelhet, mire Van  Nistelrooy felépül, pótlását hosszú távra kell megoldani,  ebből a szempontból is jó választás lehet Crespo. A  Mundo Deportivo  abban biztos, hogy a Real az ugyancsak argentin  Diego Milito mellett dönt abból a megfontolásból, hogy Van  Nistelrooy esetleg már vissza sem térhet a pályára, mert súlyos  sérülése után visszavonul. Milito, a Genoa csatára az olasz bajnokságban 12 forduló alatt 10 gólt lőtt, vezeti a góllövőlistát. A Real 40-50 millió eurót is adna az argentinért, de Preziosi, a klub elnöke az olasz Gazzettának azt nyilatkozta, Militóért 50 millió sem elég. Nem mondott le a Real Andrej Arsavin megszerzéséről sem. Az  UEFA-kupa után idén az európai Szuperkupát is elnyerő  szentpétervári csapat, a Zenit és a nyári  Európa-bajnokságon remeklő orosz válogatott 27 esztendős  sztárját régóta meg akarják venni Madridban is, bár hivatalosan eddig még  nem kereste meg az oroszokat a spanyol klub. A bajnoki címet védő klub saját fiókcsapatából is megoldhatja a csatárhiányt, Szalai Ádám második idényét tölti a Castillában, vezeti a Segunda B góllövőlistáját.",,1
1379,4999,https://index.hu/gazdasag/magyar/dragul080421/,gazdasag,index.hu,Index/portfolio.hu,2008.04.21. 13:02,4-4 forinttal drágul a benzin és a gázolaj,"Megtette a hatását az olajár megállíthatatlan menetelése: a Portfolio.hu értesülései szerint szerdától négy forinttal emeli a Mol a benzin és a gázolaj árát egyaránt. Ez azt jelenti, hogy a dízelesek üzemanyagát már nagykereskedelmi áron is 300 forintért mérik, miközben a kutakon már a benzinből is nehéz lesz 300 forint alatt tankolni.","Hiába gyengült a dollár és erősödött a forint az elmúlt hét folyamán is, a devizaárfolyamok nem tudták ellensúlyozni az olajárak emelkedése miatt a nemzetközi üzemanyagár-jegyzésekben bekövetkezett drágulást. Emlékeztetőül: az olaj múlt hét pénteken újra rekordot döntött, a WTI típusú nyersolaj ára 115 dollár fölé kúszott.
                         
                        Ennek az lett az eredménye, hogy a Mol a benzin és a gázolaj bruttó nagykereskedelmi listaárának 4-4 forintos emelése mellett döntött laptársunk, a Portfolio.hu értesülése szerint. Szerdától a benzin nagykereskedelmi listaára 284,4 forint lesz a Molnál, miközben a gázolaj literjét 299,9 forintért mérik.
                         
                        A fogyasztók nyelvére lefordítva ez azt jelenti, hogy újra nagyítóval kell majd keresni azokat a kutakat, ahol még 300 forint alatt van a benzin, a gázolajat pedig inkább már csak 315 forint/liter körül tankolhatjuk.",,0
1475,5584,https://www.origo.hu/gazdasag/hirek/20110126-spekulacio-agrararak-egy-mondaton-kapott-ossze-sarkozy-es-brusszel.html,gazdasag,www.origo.hu,[origo],2011.01.26. 11:48,Felbőszítette Sarkozyt az élelmiszerárakról szóló brüsszeli jelentés,"Francia nyomásra elhalasztotta szerdai sajtótájékoztatóját és megváltoztatta jelentésének egyik inkriminiált mondatát az Európai Bizottság - értesült az egyik francia gazdasági napilap. Nicolas Sarkozy francia elnököt állítólag az bőszítette fel, hogy Brüsszelben nem találtak kapcsolatot a spekuláció és az alapanyag-, illetve élelmiszerárak emelkedése között, pedig Párizs szerint ez egyértelmű.","Az előzetes tervek szerint szerdán mutatta volna be a brüsszeli Európai Bizottság az alapanyag-, illetve élelmiszerárak alakulásáról szóló jelentését, de a francia kormány nyomására elhalasztották a sajtótájékoztatót, illetve a szöveg publikálását is -  tudta meg  a La Tribune című francia gazdasági napilap. A lap szerint Brüsszelben azzal magyarázták a szokatlan lépést, hogy a jelentés még nem készült el, annak szövegén még dolgozni kell (az előzetes jelentést megszerezte a francia napilap, azt angol nyelven  itt olvashatja el ). A La Tribune úgy tudja, hogy a jelentésben egyetlen mondat borította ki a párizsi politikusokat, a brüsszeli szakértők ugyanis arra a következtetésre jutottak, hogy bár valóban van együttmozgás a származékos piacok és az alapanyagok árai között, de nincs arra bizonyíték, hogy a piaci árak emelkedését a spakulánsok okoznák. Az ok-okozati összefüggés hiánya azért verte kia  biztosítékot Párizsban, mert Nicolas Sarkozy hétfői, a G8-G20 országcsoport új elnökeként elmondott beszédében azt mondta, hogy elnökségének egyik prioritása lesz az alapanyagpiacokon tapasztalható spekuláció elleni küzdelem. Sarkozy hétfői beszédében ki is tért az EB jelentésére, amellyel kapcsolatban azt javasolta, hogy azt április 1-jén, azaz bolondok napján hozzák nyílvánosságra (Sarkozy beszédének francia nyelvű összefoglalóját  itt találja meg ). ""Egyértelműnek tűnik számomra, hogy a spekuláció és az árak változákonysága összefügg egymással"" - mondta a francia agrárminiszter, Brune Le Maire, aki szerint úgy fest, hogy az Európai Bizottság nem ebben a világban él. A La Tribune szerint Brüsszel az éles párizsi kritikákra annyit közölt, hogy a jelentést még április előtt nyílvánosságra hozzák majd, a kérdéses mondatot pedig már átírták.","[""Nicolas Sarkozy"",""élelmiszerár"",""spekuláció"",""jelentés"",""élelmiszerár-robbanás"",""Európai Bizottság""]",0
1900,8137,https://www.origo.hu/gazdasag/hirek/20120119-kopits-gyorgy-sertodott-es-hiteltelen-ember-az-ngm-szerint.html,gazdasag,www.origo.hu,[origo],2012.01.19. 13:25,NGM: Ki Kopits György és miért?,"Válaszolt a Nemzetgazdasági Minisztérium (NGM) Kopits György vádjára, aki egy interjúban Matolcsy Györgyöt alkalmatlannak nevezte a minisztérium vezetésére. Az NGM szerint Kopits sértődött és hiteltelen. Két napja Járait osztotta ki Matolcsy, aki Kovács és Kopits közt volt a Költségvetési Tanács vezetője.","Járai Zsigmond után Kopits Györgyöt, a Költségvetési Tanács korábbi elnökét kritizálta a Nemzetgazdasági Minisztérium. A  közleménynek  azt a címet adták, hogy ""ki Kopits György és miért?"" Kopits György az eheti Heti Válasznak adott interjújában azt állította, hogy Matolcsy Györgynek már nincs hitelessége sem belföldön, sem külföldön, ezért Orbán Viktornak meg kell válnia tőle. Hozzátette, hogy Naszvadi György államtitkárnak is mennie kellene, mert ""a múlt rendszerben tanulta mesterségét, teljes mértékben bebizonyította alkalmatlanságát a posztra. Erre ékes példa Magyarország 2012-es költségvetése"". A minisztérium a Költségvetési Tanácsot 2009-től 2011 elejéig vezető Kopits Györgyről kijelenti, hogy ""személyes felelősség terheli a 2010-es költségvetés meghamisításában"". Az NGM azzal érvelt, hogy Kopits úgy hagyta jóvá a költségvetést, hogy ""az abban szereplő 3,8 százalékos hiánnyal szemben ténylegesen 7 százalék felett alakult volna hiány, ha azt az Orbán-kormány erélyes intézkedésekkel nem csökkentette volna"". A Naszvadi elleni támadást az NGM méltatlannak, Kopitsot pedig hiteltelennek nevezte és azt is felrótta neki, hogy az MNB Monetáris Tanácsának tagjaként engedte a devizahitelezés elterjedését. A közlemény következetlen abból a szempontból, hogy azt a költségvetést, amelyet Kopits is aláírt, a Kovács Árpád által vezetett Állami Számvevőszék is jóváhagyta, azaz a ""költségvetés meghamisításában"" akkor őt is felelősség terheli. Kovács Árpádot a közlemény azonban dicséri. ""Értjük, hogy Kopits György sértődött ember és nagyon szeretne újból a Költségvetési Tanács elnöke lenni, de most, hogy egy kitűnő és hiteles szakember vezeti a Költségvetési Tanácsot, rá már nincs szükség."" A tanácsot január 10-e óta Kovács Árpád vezeti . Kovács azt a Járai Zsigmondot váltotta a poszton, akinek Matolcsy György nemzetgazdasági miniszter két napja üzent minisztériumi közleményben. ""Járai Zsigmondot egyébként szívesen látom egy beszélgetésre miniszteri dolgozószobámban, a Nemzetgazdasági Minisztérium József nádor téri épületében, hogy személyesen is meggyőződhessen arról, kitűnő szellemi és fizikai állapotnak örvendek"" - zárja közleményét Matolcsy György. A kormány gazdaságpolitikáját dicsérve a miniszter hozzátette, hogy sikereket ""nem látni közgazdasági vakság, nem elismerni több mint udvariatlanság."" Járai lemondását az MTI-nek azzal indokolta, hogy a gazdasági stabilitásról szóló, január 1-jétől hatályos új törvény a korábbinál jelentősebb feladatokkal látja el a Költségvetési Tanácsot, és ezek elvégzése számára olyan helyzetet teremt, amely egyéb - a köz- és a magánszférában ellátott - funkcióival összeegyeztethetetlen.","[""Kopits György"",""Járai Zsigmond"",""Kovács Árpád"",""Matolcsy György"",""költségvetés"",""költségvetési tanács"",""Nemzetgazdasági Minisztérium""]",0
1278,4344,https://aktiv.origo.hu/gazdasag/vasarlas/auto/20030204avolkswagen.html,gazdasag,aktiv.origo.hu,MTI,,A Volkswagen 850 ezer kocsit hív vissza,"A német Volkswagen autógyárban bejelentették, hogy 850 ezer kocsit visszahívnak gyújtótekercshiba miatt, aminek következtében az egyik henger leállhat. A járművek közül 536 ezer az Egyesült Államokban van.","A visszahívott járművek között egyaránt vannak Volkswagen, Audi, Skoda és Seat modellek, azok, amelyeket 1,8 literes turbómotorral, illetve V-5, V-6, W-8 vagy 2,8 literes VR-6 motorral szereltek 2001 és ez év eleje között. Várhatóan csak március elejére lesz elég tartalék tekercs a teljes cseréhez. Két héttel ezelőtt a Volkswagen több mint egymillió autót hívott vissza a motor fagyási problémái miatt.","[""USA"",""autóipar"",""Volkswagen AG"",""henger""]",0
733,921,https://www.origo.hu/gazdasag/20190117-igy-nez-ki-a-starbucks-kaveszentelye-balin-galeria-1.html,gazdasag,www.origo.hu,Origo,2019.01.19. 10:02,Így néz ki a Starbucks kávészentélye Balin - képek,"Az 1971-ben Seattle-ben alapított Starbucks a világ legnagyobb kávéházláncát üzemeltető cég, amely már több mint 50 országban, mintegy 17 ezer kávézót üzemeltet. A nemrég Balin megnyitott kávéház pedig egyszerre ötvözi a cég megszokott stílusát az indonéz hagyományokkal.",A Starbucks Dewata Coffee Sanctuary ötvözi a kávé iránti szenvedélyünket Indonézia gazdag kultúrájával – fejtette ki Kevin Johnson a cég vezérigazgatója a  Inside Retailnek . Galériába szedtük a különleges kávéház legszebb részeit.,"[""Bali"",""kávé"",""galéria"",""Starbucks""]",0
2237,10518,https://www.origo.hu/gazdasag/20160905-surgosen-kellene-22-ezer-informatikus-munkaerohiany.html,gazdasag,www.origo.hu,MTI,2016.09.05. 08:29,Sürgősen kellene 22 ezer informatikus,"A hazai informatikai munkaerőpiacon tavaly 22 ezer állás volt betöltetlen, ami a közvetett multiplikátorhatásokkal számolva 72 ezer embernek adhatott volna munkát a nemzetgazdaságban – írta a hétfői Világgazdaság Horváth Ádámot, az Informatikai Vállalkozások Szövetségének oktatási igazgatóját idézve.","A szakértő szerint ezek a számok vélhetően tovább növekedtek tavaly óta. A lap felidézi: a mérnök- informatikus és programtervező informatikus szakokra első helyen idén alig mintegy ötezren jelentkeztek, miközben az IVSZ szerint ennek a háromszorosára volna szükség az óriási hiány miatt. Mint írják, a fő probléma, hogy a magas fizetések és a jó elhelyezkedési esélyek ellenére a fiatalok többségét nem vonzza az informatikai pálya, az informatikai szakokra jelentkezők száma 2001 és 2014 között 15 ezerről 10 ezerre csökkent, és az első helyen jelentkező összes felvételiző mintegy 6-8 százaléka választja az informatikát, miközben Délkelet-Ázsiában ez az arány 80 százalék. A lemorzsolódás is magas, 52 százalékos, a többség a második évfolyamon hagyja el a felsőoktatási intézményt, mivel úgy gondolja, hogy nem éri meg befejezni. Ehhez az IVSZ szerint a képzés tartalmi problémái és az eszközállomány gyors elavulása is hozzájárul, hiszen a 2011 óta tartó eszközbeszerzési tilalom ellehetetleníti a fejlesztést – írja a Világgazdaság.","[""informatikus"",""munkaerőhiány""]",0
1849,7856,https://www.origo.hu/gazdasag/20150323-megvan-az-elozetes-jelentes-a-vasarnapi-boltzarrol.html,gazdasag,www.origo.hu,Origo,2015.03.23. 12:20,A kormány megtalálta a 2011-es jelentést a vasárnapi boltzárról,"Nyilvánosságra hozta a kormány azt a 2011-ben készült jelentést, amely a vasárnapi boltzár lakossági megítélésével foglalkozik. A jelentés dugókat, családi feszültségeket jósolt a péntekre és szombatra átterelődő vásárlók miatt. Korábban a Népszabadság azzal vádolta a kormányt, hogy már 2011-ben birtokában volt hatástanulmánynak a boltzárról. A kormány továbbra is tagadja, hogy lenne ilyen, a most nyilvánosságra hozott dokumentum szerintük nem hatástanulmány.","A Nemzetgazdasági Minisztérium nyilvánosságra hozta azt a 2011-es kutatási jelentést, amelyet az M. S. Concord tanácsadó cégtől rendeltek a vasárnapi kötelező zárva tartás lakossági megítéléséről.  A cég 2011 áprilisában készített felmérést a vasárnapi nyitva tartás lakossági megítéléséről a minisztérium megrendelésére. Ebben 800 főt kérdeztek meg vásárlási szokásaikról. A teljes tanulmány  itt elérhető , többek közt az alábbi következtetésekre jutnak benne: Az ügy előzménye: a Népszabadság  azzal vádolta meg  a kormányt, hogy az NGM megbízásából már 2011-ben készült egy hatástanulmány, amelyben arra jutottak, a kötelező vasárnapi boltzár miatt  több mint tízezer ember veszítené el a munkáját, és közel 50 milliárdot bukna a költségvetés. Az NGM március 20-án, vagyis a múlt héten pénteken még  kategorikusan tagadta , hogy tudnának bármilyen hatástanulmányról 2011-ből. Azt viszont elismerték, hogy a nyilvánosságra került számok helytállóak lehettek 2011-ben, de azóta a gazdasági helyzet sokat változott. Hétfőn, március 23-án reggel a  Népszabadság megírta , hogy az M. S. Concord készített egy tanulmányt 2011-ben az NGM-nek. A cikkben megszólaltatták  Mátyási Sándor szociológust, a vizsgálat vezetőjét. A szociológus a tanulmányt nem akarta átadni, mert az az NGM-nek készült, de részleteket elmondott a következtetéseikből. Mátyási Sándor azt is mondta, hogy ő úgy tudja, 2011-ben az NGM három tanulmányt rendelt a vasárnapi boltzárral kapcsolatban. Néhány órával később az NGM nyilvánosságra hozta az M. S. Concord kutatási jelentését. A közleményben hangsúlyozzák, hogy az nem a vasárnapi pihenőnap lehetséges következményeiről szóló hatástanulmány, hanem a boltzár lakossági megítélésének felmérése. A minisztériumnak továbbra sincs tudomása arról, hogy ebben a témában elemzés született volna az NGM megbízásából, írják.","[""vasárnapi boltzár"",""Nemzetgazdasági Minisztérium"",""NGM""]",0
1556,6081,https://www.origo.hu/gazdasag/hirek/vilaggazdasag/20030909egyhonap.html,gazdasag,www.origo.hu,[origo],,Októbertől piacon az új 20 dolláros,"Az amerikai jegybank szerepét betöltő szövetségi bankrendszer, a Federal Reserve (Fed) kedden bejelentette, hogy október 9-én, Kolumbusz napján kerül forgalomba az új 20 dolláros bankjegy. Ez a bankjegy az első abban a folyamatban, amelyben lecserélik az Egyesült Államok fizetőeszközének papírpénz címleteit. A csere érdekessége, hogy a tervek szerint a bankjegyek nem kizárólag zöld színűek lesznek.","1905 óta ez az első eset, hogy nem zöld lesz a zöldhasú. Az új 20-dolláros bankó ugyanis barackszínű/rózsaszín árnyalattal lesz színesebb a réginél. Ezt követi majd az 50 és 100 dolláros bankjegyek cseréje, két év alatt. A Fed azt tervezi, hogy a csere után minden 7-10 évben új mintázatú papírpénzt nyomtat. Az új 20 dolláros bankjegy bármely más dollárnál sokkal nehezebben hamisítható: az amerikai pénzügyminisztérium bankjegynyomtatásért felelős hivatala, a Bureau of Engraving and Printing közleménye szerint ez a papírpénz a legbiztonságosabb, amit valaha is gyártottak. A biztonságért többek között egy függőleges plasztik-csík felel a bankjegyen, amelyen a ""USA TWENTY"" felirat látható, illetve a speciális festék, amely a zölddel színezett részeken fény felé fordítva rézszínűnek látszik. A hivatal szerint a pénzhamisítás egyre kifinomultabbá válik, és emiatt szükséges a csere. Az amerikai titkosszolgálat adatai szerint 1995-ben az Egyesült Államokban lefoglalt hamis pénzek 1 százalékát készítették digitális technikával, ez a szám tavalyra 40 százalék fölé emelkedett. Szakértők szerint az új bankjegy leginkább azokat érinti akik különböző automatákat gyártanak, vagy üzemeltetnek.","[""Kolumbusz Kristóf"",""USA"",""Egyesült Államok"",""dollár"",""piac"",""bankrendszer"",""amerikai gazdaság"",""bankjegy"",""Federal Reserve System"",""Fed""]",0
1483,5667,https://magyarnemzet.hu/gazdasag/nem-valtozott-a-3-honapos-diszkont-kincstarjegy-aukcios-atlaghozama-2-7289552/,gazdasag,magyarnemzet.hu,,2019. szeptember 10. kedd 20:11,Nem változott a 3 hónapos diszkont kincstárjegy aukciós átlaghozama,Hozamváltozás nélkül értékesített 3 hónapos diszkont kincstárjegyet (dkj) keddi aukcióján az Államadósság Kezelő Központ (ÁKK).,"A heti rendszerességgel tartott 3 hónapos diszkont kincstárjegy aukción az ÁKK 15 milliárd forintért vitt piacra állampapírt. Az elsődleges forgalmazók 35,30 milliárd forint ajánlatából az ÁKK 15 milliárd forintot fogadott el, az előző aukción kialakulttal megegyező mínusz 0,01 százalékos aukciós átlaghozammal. Az előző kereskedési napon, hétfőn a 3 hónapos lejáratra a másodpiacon 0,04 százalékos referenciahozam alakult ki. A 3 hónapos diszkont kincstárjegy az évet 0,03 százalékos aukciós átlaghozammal kezdte. Az aukciós átlaghozam 2018 elején 0,02 százalék volt, 2017 elején 0,15 százalék, 2016 elején 1,13 százalék.","[""ÁKK"",""aukció"",""diszkont kincstárjegy""]",0
1723,7137,https://aktiv.origo.hu/gazdasag/hirek/hazaihirek/20050928akormany.html,gazdasag,aktiv.origo.hu,-,2005.09.28. 15:42,A kormány a vártnál jobban emelte a hiányt,"Idén az eredményszemléletű, nyugdíjreformmal korrigált hiány a GDP 6,1 százaléka, míg a jövő évi költségvetésben a tervezett deficit a GDP 4,7 százaléka lesz - mondta Veres János pénzügyminiszter szerdán a jövő évi költségvetés tervezetét véglegesítő kormányülést követően. A forint azonnal gyengülni kezdett az euróval szemben szerda délután a módosított tervszámok hírére.","""Nem készítettünk választási költségvetést jövőre, tartottuk magunkat a korábban bejelentetthez: az adóváltozások miatt kieső bevételeket a kiadások csökkentésével ellensúlyozzuk"" - mondta a pénzügyminiszter. Az államháztartási hiány számainak idei korrekciójában, illetve a jövő évi hiány tervezésénél a kormány maximálisan figyelembe vette az Eurostat már ismert elvárásait - hangsúlyozta a pénzügyminiszter. A pénzügyminiszter elmondta: a 2005-ös 3,6 százalékról 6,1 százalékra módosított eredményszemléletű, nyugdíjreformmal korrigált GDP-arányos hiányban 1,3 százalékpont a nyugdíjkorrekció hatása.  A pénzforgalmi hiány 2005-ben a GDP 5 százaléka lesz. Az autópályákhoz kapcsolódó elszámolások 1,9 százalékponttal növelték a hiányt, a fennmaradó rész részben abból adódik, hogy elmaradás van az áfa-bevételekben, és túlteljesülnek kiadási előirányzatok, illetve az EU társfinanszírozásra tervezett tételek és ehhez adódik a közalkalmazottak 13. havi bérének elszámolása ügyében hozott Eurostat-döntés hatása. A 2006-os eredményszemléletű, nyugdíjreformmal korrigált hiány az eredetileg tervezett 2,9 százalékról 4,7 százalékra módosul, ebben a nyugdíjkorrekció 1,4 százalékpont. A korrigált számok alapján jövőre az eredetileg tervezettnél nagyobb mértékben, a GDP 1,4 százalékával csökken az eredményszemléletű hiány. A jövő évi költségvetés tervezetét véglegesítő kormányülést követő tájékoztatón a pénzügyminiszter arról is beszámolt, hogy a kormány nem tárgyalt középtávú gazdasági stratégiáról, a következő néhány hétben tekinti át azt, hogy milyen pálya a legcélravezetőbb Magyarország számára az euró bevezetésére. A pénzügyminiszter kijelentette, hogy az idei évi költségvetés módosított számai, illetve a jövő évi tervezett számok alapján teljesíthető az euró bevezetéséhez szükséges hiánycél 2008-ra. ""Nem sürgető a döntés, hiszen a konvergencia program teljesüléséről a magyar kormánynak az év végére kell jelentést készítenie az uniónak"" - tette hozzá. ""Az eurót nem célnak, hanem eszköznek tekintjük"" - szögezte le Veres János. A jövő évi hiányban benne van a lehetőség, hogy 2008-ra teljesüljenek az euró bevezetésének feltételei, hiszen 4,7 százalékos hiányról nem lehetetlen a 3 százalék alatti hiány elérése - jelentette ki a pénzügyminiszter. Orbán Viktor szavaira reagálva, amelyek szerint 2013-2016 lennének az euróbevezetés lehetséges dátumai, Veres János leszögezte: ennél ő sokkal erősebbnek, teljesítőképesebbnek tartja a magyar gazdaságot.","[""Veres János"",""euró"",""devizapiac"",""nyugdíjreform"",""költségvetés"",""jegybank"",""GDP""]",0
2252,10631,https://aktiv.origo.hu/gazdasag/hirek/20111005-imfhitel-nelkul-spekulacios-tamadasra-alkalmas-a-magyar-gazdasag.html,gazdasag,aktiv.origo.hu,Jankovics Soma,2011.10.06. 13:18,Gyűlik a muníció egy Magyarország elleni spekulációs támadáshoz,"Nem sok választja el Magyarországot attól, hogy spekulációs célponttá váljon, miután egymást érik az ország gazdaságáról szóló negatív hírek. A görög válság miatt minden kisebb bizonytalanságra érzékenyek a nemzetközi befektetők. A kormány elutasítja, hogy újabb IMF-hitelkeretre lehet szükség, de ha szélsőségessé válik a gazdasági helyzet, a végső menedéket mégis ez jelentené.","Súlyosan  lelassult , akár le is állhat a magyar gazdasági növekedés; a Moody's a magyar bankok  leminősítését vizsgálja  a végtörlesztés miatt;  300 forinton az euró ; 2009-es szinten a magyar befektetői kockázat; a magyar állam finanszírozása pedig nagy részben a külföldi állampapír-vásárlóktól függ. A CMA DataVision kimutatása szerint Magyarország bekerült a legkockázatosabb tíz ország közé: 30,7 százalékos ""bedőlési kockázatával"" a 9. helyen áll a rangsorban.  Az elmúlt napokban sorjáztak a magyar gazdaság sérülékenységéről szóló hírek, Surányi György, a CIB Bank elnöke, korábbi jegybankelnök pedig úgy fogalmazott, hogy "" Magyarország a spekuláció területe lehet "". Azzal indokolta ezt a megállapítását, hogy a végtörlesztési törvénnyel Magyarország újra felhívta magára a befektetők figyelmét, pedig addig a magyar gazdaságpolitika elismerése volt szerinte, hogy az ország ""lekerült a radarról"". IMF-hitelre lenne szükségünk?  Egy ország kockázatosságát az úgynevezett cds mutató jelzi, amely azt fejezi ki, hogy mennyire valószínű az ország fizetésképtelenné válása. A mutató 2009 tavasza, vagyis a válság eddigi legsúlyosabb időszaka óta nem volt olyan magas, mint az elmúlt napokban. A Wall Street Journal a válság eseményeiről vezetett blogjában is megemlítette, hogy a magyar cds 568 pontra emelkedett. A BNP Paribas francia bank elemzése ezt úgy kommentálta, hogy a görög válság miatt eleve terhelt piacon a kormány újabb kockázatos lépésekről tett bejelentést, ezért volt a többi országhoz képest is alulteljesítő Magyarország. Azt, hogy a kormány is érzékeli a környezet változását, az jelzi, hogy a Miniszterelnökség egy szerda esti közleményben annak ellenére érvelt az ország hitelbesorolási  esetleges leértékelése ellen , hogy erről egyelőre csak elemzői találgatásokban esett szó. A közleményben az áll, hogy ""az ország-leminősítés okai nem vezethetők vissza Magyarország jelenlegi gazdasági-pénzügyi helyzetére"". A Moody's és a Standard and Poor's hitelminősítők októberben végzik el az ország felülvizsgálatát, és mindkét intézetnél negatív kilátásban van Magyarország. Ha lefokozná az országot valamelyik hitelminősítő, az az amúgy is magas országkockázatot tovább emelné, és hirtelen még több figyelem irányulna Magyarországra. Egy esetleges leminősítés vagy más negatív hír esetén könnyen a 2008-as helyzethez hasonló alakulhat ki. Akkor, a szeptemberben kezdődött bankválság elvágta az olcsó hitelforrásokat Magyarországtól, így nem maradt más választása, mint az IMF-től hitelt felvenni, miután a jegybank radikális kamatemelése sem segített. 2009 tavaszán a Bajnai-kormány kiigazító programjának bejelentéséig Magyarország a spekulánsok egyik célpontja volt (az euró 317 forint fölé drágult), és ezáltal a nemzetközi sajtó is kiemelt figyelemmel követte. A mostani forintgyengülés miatt ez újra téma lett külföldön: a múlt heti pécsi Közgazdasági Vándorgyűlésen a Bloomberg, a Dow Jones és a Reuters tudósítói egyaránt a Nemzetközi Valutaalappal való együttműködés felújításáról érdeklődtek Varga Mihály államtitkárnál, aki határozottan  cáfolta , hogy ilyenre Magyarországnak szüksége lehetne. (Az állam finanszírozási lehetőségeiről lásd keretes írásunkat.) ""Sérülékenyek vagyunk"" ""Magyarország nagyon komoly spekulációs játék tárgya, mint minden feltörekvő piaci ország"" - mondta Duronelly Péter, a Budapest Alapkezelő portfóliómenedzsere. Szerinte az elmúlt időszakban ""nagy sláger"" lett a külföldi befektetők szemében a feltörekvők által kibocsátott állampapír, viszont ennek hátulütője, hogy ha megfordul a trend, ha elmenekül a tőke, akkor az nagy bajt okozhat. Duronelly szerint vannak Magyarországot kiemelő jegyek is, így például a végtörlesztés valóban megjelenhet a magyar és egy másik feltörekvő ország árkülönbségében, a trendet azonban nem ez határozza meg. Barcza György, a K&H Bank elemzője szerint is ""sérülékenyek vagyunk egy támadásra"", de a spekuláció csak akkor indul be, ha van rá racionális alap. Hozzátette, hogy valójában egyfolytában van spekuláció, csak normális esetben a vevői és eladói oldalon egyensúlyban vannak a gyors mozgást keresők. Az elemző szerint az egyensúly megbomlásához a gazdaság lelassulása vezethet, éppen ez jelenti a legnagyobb kockázatot.  Az ijedséget a jegybank kamatemeléssel, a kormány további kiadáscsökkentéssel ellensúlyozhatná, ami ""néhány hónapig elég lenne"" - mondta Barcza, hozzátéve, hogy ha nem lesz még súlyosabb a visszaesés, akkor valószínűleg ennyi elég is lenne. Ha azonban mély recesszióba kerülne az ország, akkor szerinte már csak a Nemzetközi Valutaalap segíthetne.","[""spekuláció"",""adósságválság"",""IMF""]",0
1708,7066,https://aktiv.origo.hu/gazdasag/hirek/vilaggazdasag/20020808ryanair.html,gazdasag,aktiv.origo.hu,[origo],2002.11.04. 11:11, Ryanair konkurencia - új fapados a piacon ,"Az Eurowings jelenleg még ""nevenincs"" leányvállalata októbertől 10-20 eurós áron kínál majd jegyeket Kölnből és Bonnból a nagyobb európai városokba - írja egy Hamburgban megjelenő turisztikai szaklap.","A cég ezzel frontális támadást intéz az ír Ryanair piaca és árai ellen - állítja a dpa hírügynökség. A Zeitschrift für die Tourismuswirtschaft nevű szaklap értesülései szerint az új ""fapados"" légitársaság október 28-ikától kezdve Londonba, Párizsba, Zürichbe, Madridba, Barcelonába, Rómába, Milánóba, Mallorcára és Málagába indít járatokat. Jegyet rendelni kizárólag az interneten lehete majd. Az Eurowings szóvivője nem erősítette meg a lap értesülését, és azt mondta, hogy még nem ismeri a jegyárakat. Az Eurowings Luftverkehrs AG tevékenységi körének kibővítése az olcsó utak piacára még a felügyelő bizottság jóváhagyására vár. A döntés várhatóan a jövő héten születik meg. A Lufthansa az Eurowings 24,9 százalékos tulajdonrészét birtokolja és további 49 százalék megvásárlására rendelkezik opcióval. (MTI) Ajánlat: Eurowings Korábban: Tovább szárnyal a Ryanair (2002. augusztus 6.)","[""Ryanair"",""Németország"",""Köln"",""Hamburg"",""Bonn"",""euró"",""devizapiac"",""piac"",""Eurowings""]",0
1023,2731,https://aktiv.origo.hu/gazdasag/hirek/vilaggazdasag/20060113bigmacindex1.html,gazdasag,aktiv.origo.hu,MTI,2006.01.13. 12:49,Big Mac-index: keleten hazánk a legdrágább,"A The Economist az emeletes szendvics helyi átlagárát teszi meg az áru- és szolgáltatásárak összehasonlító kosarának, mivel e termékben mindenhol ugyanazok az összetevők vannak.","A forint változatlanul meglehetősen alulértékelt, azonban ezzel együtt is Magyarország a legdrágább dollárban mérve a maga térségében, legalábbis ezt mutatja a The Economist pénteken közölt legújabb Big Mac-indexe, amely szerint ezen a mércén továbbra is a világ legdrágább országa Svájc.  A vezető londoni gazdaságpolitikai hetilap, amely 1986 óta alkalmazza ezt a mérőeszközt, a világ sok országában árult emeletes szendvics dollárra átszámolt helyi átlagárát teszi meg az áru- és szolgáltatásárak összehasonlító kosarának, mivel e termékben mindenhol ugyanazok az összetevők vannak. Így a The Economist elemzői szerint a Big Mac alkalmas annak mérésére, hogy mennyire érvényesül a vásárlóerő-paritás elvileg árfolyam-kiigazító - és így értékkiegyenlítő - hatása az egyes térségekben kapható azonos termékkosarak esetében.  A legújabb Big Mac-index is azt mutatja, hogy gyakorlatilag semennyire, ha ugyanis a McDonald's-szendvics megbízható vásárlóerő-mérő eszköz, akkor a vizsgált harminc ország és térség valutái a dollárhoz viszonyítva változatlanul rendkívül széles sávban alul-, illetve felülértékeltek: a pénteken közölt új lista a kínai jüan 59 százalékos alulértékeltségétől a svájci frank csaknem 60 százalékos túlértékeltségéig terjed.  Ennek megfelelően a legdrágább hely dollárban a vizsgált országok közül még mindig Svájc, ahol egy Big Mac ára jelenleg - a január 9-én érvényes devizapiaci árfolyam alapján - 4,93 dollárnak felel meg az Egyesült Államokban mért 3,15 dolláros, négy amerikai nagyváros Big Mac-áraiból számított átlag helyett. A lista másik végén Kína áll, ahol átlagosan 1,30 dollárnak megfelelő áron adják a Big Mac szendvicset.  Az euróövezet tagországaiban számított átlagos Big Mac-árszint most 3,51 dollár, ami 11 százalékos euró-túlértékeltséget jelez a dollárhoz képest. Az új Big Mac-indexben a három vizsgált kelet-európai új EU-tagállam közül továbbra is a 12. helyen lévő Magyarország a legdrágább: itt most 2,71 dollárba kerül átlagosan egy Big Mac, ami a forint dollárárfolyamának 14 százalékos alulértékeltségét mutatja.  A térségbeli második legdrágább Csehország, ahol 2,60 dollár a Big Mac, ami a cseh korona csaknem 20 százalékos alulértékeltségét jelzi. Lengyelországban 2,09 dollárnak megfelelő zlotyért árulják a szendvicset, ami a zloty több mint 30 százalékos alulértékeltségének felel meg.","[""Magyarország"",""Svájc"",""The Economist"",""összetevő"",""szendvics""]",0
351,3249,https://www.origo.hu/tudomany/20050118gyermekeink.html,tudomany,www.origo.hu,[origo],2005.01.20. 11:50,Gyermekeink képzelt barátai,"Az amerikai iskolás gyerekeknek igen élénk a fantáziájuk, hiszen egy pszichológiai tanulmány szerint 65 százalékuk számolt be arról, hogy életének eddigi hét éve alatt már volt képzeletbeli barátja. A fiktív társak létezéséről a szülők negyede mit sem tud.","A kutatás azt is kimutatta, hogy nemcsak az iskolások, hanem az óvodások is ugyanilyen gyakorisággal képzelnek el maguknak nem létező játszótársat. ""Ez az eredmény azért különösen érdekes, mert szöges ellentétben áll a legtöbb gyermekkorról szóló elmélettel, többek között Sigmund Freud és Jean Piaget teóriáival. A képzeletbeli barát teljesen normális dolog - mutat rá Stephanie Carlson, a University of  Washington  professzora, a kutatás egyik vezetője. A gyerekek nem feltétlenül ugyanazzal a figurával töltik egész gyermekkorukat -  ez egy állandóan változó folyamat. Vannak akik több vagy sorozatosan változó szereplőről számolnak be, akár tízről is egyszerre. Carlson professzor szerint ""valahogy úgy működik a dolog, mint egy forgóajtó: ötletesen, gyorsan váltogatják a figurákat, a pszichológusoknak néha nehezére esett lépést tartani egy-egy gyerek összes játszótársával"". A kutatók először 152 három- és négyéves óvodást szüleikkel együtt vizsgáltak néhány évvel ezelőtt. A gyerekeket és a szülőket külön-külön kérdezték a képzelt barátokról, illetve a gyerekek verbális képességeiről is gyűjtöttek adatokat olyan tesztsorozatokkal, amelyek a fejlődést, illetve a pszichológusok által elmeteóriának nevezett folyamatot értékelik. Három évvel később közülük százan (50 lány és 50 fiú) vállalkozott az újabb tesztre. A gyerekek és a felnőttek újra külön-külön válaszoltak a kérdésekre, a szülők pedig kitöltöttek egy kérdőívet gyermekük személyiségéről, miközben a kutatók a gyerekek szociális képességeit vizsgálták. A beszélgetés során a kutatók akkor tekintették egy gyermek képzeletbeli barátját valóban fennálló jelenségnek, ha a gyermek úgy vallott, hogy van neki, és részletesen le is tudta írni. Ha a játszótárs baba vagy plüssállat volt, a gyermeknek pszichológiai részletekkel is kellett szolgálnia ahhoz, hogy igazi fantázia szülte játszótársnak számítson. Fiúk, lányok, elefántok A megfigyelések során elképesztően változatos figurákat vonultattak fel a gyerekek: a láthatatlan fiúktól, lányoktól kezdve mókuson, párducon, kutyán, a 17 centiméter magas elefánton keresztül egészen a 100 éves GI Joe babáig. Míg az óvodások barátai közül 52% valóságos játék volt, az iskolások játszótársainak 67 százaléka láthatatlan. Míg az óvodás lányok közül többen játszottak képzeletbeli társukkal, mint a fiúk, a 7 éves kort elérve az arány kiegyenlítődött. A gyerekek 27 százalékának volt olyan barátja, akiről a szülők nem tudtak. Az iskoláskorúak képzeletbeli játszótársai közül 57% ember, 41% állat volt, és volt olyan ember, aki bármilyen állattá tudott változni. Nem minden társ barátságos; jó néhányuk irányíthatatlan, sőt elviselhetetlen. Ami a képzeletbeli barátság végét illeti, ezekkel a barátokkal tulajdonképpen ugyanaz történik, mint a valódi játékokkal, amikor megunják őket: legtöbbször egyszerűen elmennek, vagy a gyerekek elfelejtik őket. Máskor a régi, megunt társat újjal helyettesíti a gyerek, és sokszor igazi játszótársban lel barátra, akik ugyanazokat a szükségleteit elégítik ki, mint az elképzelt figurák. Szerepjátékok A kutatók vizsgálták a gyermekkori szerepjátékot is. Gyakorlatilag minden óvodás eljátssza, hogy ő egy képzeletbeli személy vagy állat, és az iskoláskorúak 95 százaléka is szívesen személyesít meg nemlétező lényeket. A szerepjátékot nem elemezték annyira részletesen a kutatás során, de így is arra a meghökkentő eredményre jutottak, hogy azok az iskolások, akik nem játszanak szerepjátékot, nagyon rossz eredményeket értek el az érzelmi megértést vizsgáló teszteken. A fantázia - amely a képzeletbeli játékokban és a szerepjátékokban teljesedik ki - fontos szerepet játszik a gyermek tudati és érzelmi fejlődésében egyaránt, hiszen így a legkülönbözőbb társadalmi szituációkat gyakorolhatják biztonságos környezetben olyan társsal, aki nem feltétlenül beszél vissza. A tudat fejlődésében pedig azzal segítenek ezek a játékok, hogy elvont szimbólumokkal és fogalmakkal van dolguk, ezáltal saját egyéniségükről is megtanulnak elvontan gondolkodni. A képzel társakat hosszú ideje káros jelenségnek tartják a pszichológusok, és ezáltal a szülők is úgy érezhették, hogy gyermeküknél ez a normálistól eltérő dolog - mondja Carlson professzor. ""A tanulmány viszont azt mutatja, hogy a gyerekek kétharmada - egészen különböző személyiségűek - igenis játszik képzelt játszótárssal.""","[""gyerek""]",2
306,1426,https://www.origo.hu/tudomany/20110718-a-vesta-kisbolygo-koruli-palyara-allta-a-dawnurszonda-vulkanok.html,tudomany,www.origo.hu,Kereszturi Ákos,2011.07.18. 9:00,Megérkezett a Dawn űrszonda az egyik legnagyobb kisbolygóhoz,"A Vesta aszteroida az egyetlen olyan apró égitest a Naprendszerben, amelynek felszínén egykor vulkánok működtek. A Dawn űrszonda szombaton állt pályára a kisbolygó körül, és egy éven át fogja tanulmányozni a Vesta felszínét.","Első alkalommal állt egy főövbeli (vagyis a Mars és a Jupiter körül keringő) kisbolygó körüli pályára űreszköz. Korábban a NEAR űrszonda az  Eros , a Hayabusa űrszonda pedig az  Itokawa  földközeli kisbolygó körül állt pályára, illetve szállt le a felszínére. A  Dawn űrszonda  a második (vagy harmadik) legnagyobb aszteroidával találkozott, és kezdte meg részletes vizsgálatát. (A Pallas kisbolygó mérete nagyon közeli a Vestáéhoz, egyes mérések alapján nagyobb is lehet nála.) A Vesta egyébként a legkisebb égitest a Naprendszerben, amelyen feltehetőleg vulkánok törtek ki egykor. További rekordnak ígérkezik, hogy a Dawn lesz az első űreszköz, amely egymás után két külön égitest körül is keringeni fog, leszámítva a Földet - a következő célpont a legnagyobb kisbolygó, a Ceres lesz. Bár a pályára állás szombaton történt, az űrszonda csak vasárnap hajnalban tudta a Földre sugározni a jeleket, miközben 188 millió kilométerre járt bolygónktól. A 2007 szeptemberében startolt Dawn eddig 2,8 milliárd kilométernyi utat tett meg, hogy elérje a Vesta kisbolygót. A pályára állás jellemzői alapján a korábbiaknál pontosabban sikerül majd megbecsülni az égitest tömegét. A Vesta kisbolygó a Dawn űrszonda képén július 9-én (NASA/JPL-Caltech/UCLA/MPS/DLR/IDA) A fenti kép 41 ezer kilométer távolságból készült a Vestáról. A kisbolygó felszíne egyelőre viszonylag kevés részletet mutat, de már sejthető, hogy az égitest nem túl idős, mivel nem látszik rajta sok nagy kráter. A kép közepétől balra lefelé lévő kerekded kidudorodás talán a Hubble-űrtávcsővel már megfigyelt, hatalmas becsapódásos kráternek a központi csúcsa. Emellett furcsa, barázdált alakzatok is felismerhetők a felszínén. A következő időszakban ennél sokkal részletesebb felvételek is várhatóak. Az égitestet 2012 nyaráig fogja a Dawn közelről vizsgálni, ez után a legnagyobb kisbolygót, a Cerest fogja meglátogatni. Néhány, űrszondával meglátogatott kisbolygó méretarányos összehasonlítása (NASA/JPL-Caltech/UCLA/MPS/DLR/IDA) A találkozás a kisbolygóval olyan szempontból is fontos, hogy a Barack Obama amerikai elnök által kihirdetett új irányvonal értelmében a NASA a Hold helyett  egy kisbolygót fog emberes expedíció keretében meglátogatni . Bár a Vestánál nagyságrendekkel kisebb lesz a földközeli célpont, a most kezdődő megfigyelések sok támpontot adhatnak a jövőre vonatkozóan.","[""kisbolygók"",""Dawn-űrszonda"",""Vesta kisbolygó""]",2
944,2193,https://magyarnemzet.hu/gazdasag/nyolcvanmilliardos-adocsokkentes-7114706/,gazdasag,magyarnemzet.hu,Jakubász Tamás,2019. július 13. szombat 08:34,Nyolcvanmilliárdos adócsökkentés,"Újabb, több tíz milliárdos adócsökkentésről döntött tegnap az Ország­gyűlés, amikor megszavazta a jövő évi adócsomagot. A pénzügyminiszter helyettese lapunknak ennek kapcsán úgy fogalmazott: a terhek enyhítése mellett legalább annyira fontos, hogy az adminisztrációs feladatok mérséklése nyomán jövőre számos adófizető dolga egyszerűbbé válik. Tállai András ugyanakkor érthetetlennek nevezte, hogy az ellenzék miért gondolkodik jelenleg is adóemelésben és a családokat támogató személyi jövedelemadózás feldúlásában.","A korábbi évekhez hasonlóan idén is nyáron alakította ki és terjesztette a képviselők elő a pénzügyi kormányzat a következő esztendő költségvetési törvényjavaslatát, ezzel együtt az adóváltozásokat tartalmazó jogszabály tervezetét. – Az Országgyűlés tegnap megszavazta a két előterjesztést, így már 2019 közepén minden érintett tisztában lehet 2020 legfontosabb pénzügyi és adóügyi feltételeivel – mondta lapunknak a pénzügyminiszter helyettese. A közteherviselés szabályainak változásairól szólva Tállai András úgy fogalmazott: összességében 80 milliárd forintos adócsökkentést hoznak az új paragrafusok, miközben sokaknak egyszerűbb lesz jövőre a dolga és kevesebb időt kell majd az adóügyek elintézésére fordítani. Az államtitkár a legfontosabb újítások rövid bemutatása előtt felidézte az adószabályokkal kapcsolatos parlamenti diskurzust. Úgy fogalmazott: a kormánypártok tulajdonképpen ismét egyedül maradtak a családokat és a gazdasági növekedést támogató adórendszer kialakításának munkájában. – Az ország gazdasági adatai kiválóak, emelkedik az életszínvonal, egyszerűbben érvényesülhetnek a vállalkozások. Nehezen érthető, hogy a balliberális ellenzék ilyen helyzetben is adóemelésen, megszorításon gondolkodik – fogalmazott Tállai András, példaként megemlítve, hogy szinte mindegyik ellenzéki erő feldúlná a 2011 óta élő, családokat támogató személyijövedelemadó-rendszert. – A jelek szerint nem bírják elviselni, hogy a gyermeket nevelő és legálisan dolgozó szülők jövőre együttesen már 380 milliárd forinthoz jutnak majd a kedvezmények révén, ahogy azt sem, hogy a 4,5 millió hazai munkavállaló fizeti az egyik leg­alacsonyabb jövedelemadót az egész unió­ban – mondta az államtitkár. Leszögezte: amíg a Fidesz–­KDNP-többség dönthet az adószabályokról, megmaradnak a családokat segítő passzusok, s nem lesz sem adóemelés, sem ingatlanadó. Az új szabályokról szólva a miniszterhelyettes azzal kezdte, hogy az adóváltozások között megtalálható a gazdaságvédelmi akció és a családvédelmi akció több eleme is. Utóbbiak közé tartozik a négygyermekes anyák személyijövedelemadó-mentessége. – A jövőre életbe lépő szabály szerint január 1-jétől azoknak az anyáknak, akik legalább négy gyermeket szültek vagy fogadtak örökbe, és azokat saját háztartásukban felnevelték, ezentúl nem kell személyi jövedelemadót fizetniük, vagyis a fizetésükből 15 százalékkal többet vihetnek haza – mondta Tállai András, megjegyezve: az újítás összességében 22 milliárd forintot hagy az érintett nagycsaládosoknál. A vállalkozások számára több lényeges változtatást is tartalmaznak az elfogadott szabályok. – Jövőre 13-ról 12 százalékra mérséklődik a kisvállalati adó, vagyis a kiva mértéke, miközben átmenetileg nulla százalékra csökken a reklámadó kulcsa, a szálláshely-szolgáltatások áfája – a 4 százalékos turisztikai fejlesztési hozzájárulás bevezetése mellett – 18 százalékról 5 százalékra változik, s kedvezőbbé válnak a fejlesztési adókedvezmény szabályai – sorolta a miniszterhelyettes, majd hozzátette: ezek az intézkedések összességében 50 milliárd forintot hagynak a vállalkozásoknál. Érdemi újdonság az is, hogy megszűnik a decemberi adófeltöltés a társasági adóban, az innovációs járulékban és az energiaellátók jövedelemadójában. – A módosítás vaskos summát, 150-170 milliárd forintot hagyhat minden évben öt hónappal tovább a gazdaság szereplőinél – jegyezte meg Tállai András, majd kitért arra is: a papírmunka elvégzését nagyban megkönnyítheti, hogy jövőre folytatódik a kormány adminisztrációcsökkentő programja. Hozzátette: fontos célkitűzés, hogy a harmadával csökkentsék az adók számát, ezért 2020-ban négy köztehertípus megszűnik. FONTOSABB VÁLTOZÁSOK: 
 Életbe lép a négygyermekes anyák élethosszig tartó szja-mentessége. 
 A szálláshely-szolgáltatások áfája 18-ról 5 százalékra változik. 
 Bevezetik a 4 százalékos turisztikai fejlesztési hozzájárulást. 
 Megszűnik az egyszerűsített vállalkozói adó (eva). 
 Összeolvad a nyugdíjjárulék, a természetbeni egészségbiztosítási járulék, a pénzbeli egészségbiztosítási járulék és a munkaerőpiaci járulék.  A kisvállalati adó (kiva) mértéke 13-ról 12 százalékra mérséklődik. 
 Megszűnik az adófeltöltés a társasági adóban, az innovációs járulékban és az energiaellátók jövedelemadójában. 
 Uniós kötelezettség nyomán nő a cigaretta jövedéki adója. 
 A magyarországi székhelyet választó nemzetközi sportszervezeteknek a munkavállalóik után 15 százalék ekhót kell fizetniük.","[""adócsökkentés"",""adótörvény"",""ingatlanadó"",""megszorítás"",""Tállai András""]",0
611,168,https://www.origo.hu/gazdasag/20171124-tinsel-startup-a-fejhallgatos-nyaklanc.html,gazdasag,www.origo.hu,Origo,2017.11.24. 16:30,"Íme, a startup, ami nem milliárdokat akar keresni","Aniyia Williams által alapított Tinsel végre megoldást nyújt a fülhallgatók problémájára. A Szilícium-völgyben alapított startup azonban eltér a többi technológiai vállalattól: nem milliárdos nyereséget akar, hanem egy hosszútávú és fenntartható vállalkozást.","Williams belefáradt abba, hogy a fülhallgatója mindig összegubancolódott, vagy elveszett a táskája mélyén, és úgy vélte, van elegánsabb módja is annak, hogy ezt a technikai eszközt viselje. Olyan fejhallgatót akart, ami merész és ékszerbe ágyazott, de biztos volt benne, hogy ilyen már létezik. Ám hosszas keresgélés után sem talált ilyet, ezért maga alapított egy vállalkozást, amely ötvözi a luxus nyakláncokat a fejhallgatókkal. Első terméke, a The Dipper merész és karcsú medállal takarja el a fülhallgató pántját. Saját maga igyekezett ismert kockázati tőke-befektetőket találni ötletéhez, ez azonban sokkal nehezebb dolognak bizonyult.  Több mint száz befektetőhöz fordultam, és a nap végén kettő vette fel velem a kapcsolatot""  – nyilatkozta Williams a BBC-nek. Williams első befektetője a saját főnöke volt, Tom Katis a Voxer kommunikációs applikációnál, ahol pályafutását még részmunkaidős irodai asszisztensként kezdte, majd a San Francisco-i székhelyű marketing csapat vezetőjévé vált. Másik befektetője a Backstage Capital, amely kifejezetten a nők és az etnikai kisebbségek  által indított társaságoknak nyújtanak támogatást, akiket gyakran a hagyományos kockázati tőke-befektetők figyelmen kívül hagynak. Williams az egyik társalapítója a 2017-es Zebra mozgalomnak is, amelyet rajta kívül még három nő hozott létre. A mozgalom célja, hogy támogassák a nők, az etnikai kisebbségek, valamint a hátrányos helyzetűek által alapított startupokat. Olyan céget akartam felépíteni, mint az Apple, csak a divat és a technológia összemosásával. De rájöttem, hogy ez az álom nem igazodik az életmódomhoz""  – tette hozzá Williams. A Tinsel alapítója úgy véli, a Szilícium-völgyi befektetők kevésbé foglalkoznak a kisebb, kevés hozamot ígérő, de nyereségesen fenntartható vállalatokkal. A kezdetekkor ő is egy több milliárd dolláros cégről álmodott. Olyan üzletet akart, amely nyereséges és fenntartható, nem pedig egy olyat, amelyen milliárdos értéket mutató árcédula fityeg.","[""Szilícium-völgy"",""startup"",""fülhallgató"",""fenntartható"",""Apple""]",0
1094,3228,https://www.origo.hu/gazdasag/20190404-5-eve-most-alapitjak-a-legtobb-ceget-magyarorszagon.html,gazdasag,www.origo.hu,Origo,2019.04.04. 14:37,Ötéves csúcson a hazai cégalapítások száma,"Több mint 7600 új cég indult Magyarországon az első negyedévben, hasonló értékeket 2014 eleje óta nem láthattunk a hazai gazdaságban.","„Cégalapítási szempontból igen erős volt már 2018 utolsó negyedéve is, de az idei első negyedév még 5 százalékkal magasabb volt. A növekedés ugyan illeszkedik a tendenciába, de a mértéke már kimagaslónak számít"" – mondta Pertics Richárd, az Opten céginformációs igazgatója. 7614 új cég indult 2019 első negyedévében, ami abszolút értelemben sok, hiszen 2013-2014 környékén voltak utoljára e körül a cégalapítási számok. A 2013-as időszakot és a jelenlegit mégsem lehet összehasonlítani.  Egyrészt 2013-14 környékén csökkenő pályán voltak a cégalapítások, másrészről igen hektikusak voltak a különböző időszakok, elég komoly kilengések voltak negyedévről negyedévre. Cégalapítási szempontból az elmúlt egy év igen kiegyensúlyozottnak számít, gyakorlatilag 4 negyedéven át folyamatosan növekedett az érték, amire a 2000-es évek eleje óta nem volt példa. A pozitív hangulat, a vállalkozási kedv tehát megkérdőjelezhetetlen, ugyanakkor a fő kérdés az, hogy hova fog kifutni a történet. A 2000-es évek eleji cégalapítási hullámot még a 2008-09-es válság sem törte meg. A cégek számának növekedésének csak a cégjogi szigorodás vetett véget a 2010-es évek elején. Ugyanazok a cégjogi jogszabályok, amelyek jelenleg is többé kevésbé érvényben vannak. Így elméletben most szabályozottabb környezetben zajlanak a cégalapítások. „A többi céginformációs mutatót megnézve azonban látszik, hogy még korai lenne stabilan növekedő cégstruktúráról beszélni"" – jelezte az Opten szakértője.  2019 első negyedévében 10418 cég került törlésre, ami több szempontból is riasztó. Az első negyedéves törlési értékek több mint 13 százalékkal haladják meg 2018 záró negyedévét, ami drasztikus emelkedésnek számít, mindezt úgy, hogy az elmúlt 1-2 évben már beállni látszódtak a cégtörlési számok. A törlések és alapítások ilyen arányú együttes növekedése arra utal, hogy a stabilitás még nem állt helyre a cégvilágban, a cégfluktuációs indexek rekordokat döntögetnek. De már maga a negyedéves megszűnési arány is ijesztő,  egyetlen negyedév alatt a működő cégek 2 százaléka szűnt meg. Elméletben lehetséges a cégek egészséges cseréjéről is beszélni, de a probléma, hogy a fluktuációs indexek már hosszú évek óta magasak, és a gyakorlat azt mutatja, hogy  az új alapítású cégek döntő többségben korábbi vállalkozásokhoz erősen köthetők. Egy negyedévből azonban nagyon hosszú távú következtetéseket még nem érdemes levonni, technikai/közzétételi hatások is szerepet játszhatnak egyes statisztikákban, bár ilyen arányú mozgás akkor sem indokolt. Továbbá a negyedéven belüli trend már kicsit szebb képet mutat a cégtörlések tekintetében is. Ami mindenképp negatív hír, hogy a felszámolások száma is tovább emelkedett. Első negyedévben 1563 felszámolási eljárást tett közzé a cégbíróság, tehát még mindig sok és növekedő a behajthatatlan tartozás miatt megszűnő cég. Az Opten – Cégfluktuációs Index (az adott időszak alatt törölt és alapított cégek számát viszonyítja az időszak elején rendben működőkéhez) első negyedéves értéke átlagosan 10 százalék körül mozgott. Megyei szinten nézve a vizsgált időszak alatt az Opten – CFI Zala, Vas és Veszprém megyékben érte el a legjobb értékeket, míg a legmagasabb fluktuációt Budapest, Komárom-Esztergom és Nógrád megye produkálta.","[""Pertics Richárd"",""cégalapítás"",""cégtörlés""]",0
808,1329,https://magyarnemzet.hu/gazdasag/a-fogyaszto-is-nyer-az-uj-strategian-7680017/,gazdasag,magyarnemzet.hu,Somogyi Orsolya,2020. január 17. péntek 09:27,A fogyasztó is nyer az új stratégián,"Ambiciózus, az uniós forgatókönyvnél szigorúbb ütemben válna zöldebbé a magyar gazdaság, ehhez pedig a fogyasztók is hozzájárulhatnak úgy, ha termelővé válnak. Egyebek mellett ennek ösztönzése is szerepel a tegnap közzétett Nemzeti energia-stratégiában.","Magyarország a világ 21 olyan országa közé tartozik, ahol 2000 óta úgy nőtt a bruttó hazai termék, hogy közben csökkent a szén-dioxid-kibocsátás (32 százalékkal) és az energiafelhasználás (15 százalékkal). A magyar gazdaságban 2010 óta egységnyi GDP-előállítás 24 százalékkal kevesebb üvegházhatású gáz kibocsátásával jár – közölte az Innovációs és Technológiai Minisztérium (ITM) annak apropóján, hogy közzétette a kormány által a közelmúltban elfogadott, 2030-ig szóló energia- és klímapolitikai stratégiai dokumentumokat. A kormány az Európai Unió 2030-ig kitűzött céljaival egyetért, ugyanis ehhez megvan az uniós cselekvési terv, és elérhetőek a teljesítéshez szükséges források is. Az uniós törekvésekhez képest is ambiciózusabb, hogy itthon a karbonmentes villamosenergia-termelés részaránya 2030-ig kilencven százalékra emelkedjen: ezt a nukleáris kapacitások szinten tartásával, a megújuló villamosenergia-termelés ösztönzésével és átfogó közlekedészöldítési programmal kívánja elérni a kormány – számolt be a célkitűzésről korábban lapunk is. Ezek mellett Magyarország az Európai Tanács decemberi ülésén támogatta a klímasemlegesség elérését 2050-re. A cél az üvegházhatású gázok kibocsátásának legalább 40 százalékos csökkentése 2030-ig az 1990-es értékhez képest. Az évtized végére a magyar energiafelhasználásban a jelenlegi 13 százalékról legalább 21 százalékra nő a megújuló energiaforrások részaránya. Az ITM 2020 végéig kidolgozza a 2050-es klímasemlegesség eléréséhez szükséges Nemzeti tiszta fejlődési stratégiát. A fenti célok eléréséhez az energiafogyasztók közreműködése is szükséges, ezzel párhuzamosan pedig a Nemzeti energiastratégiában számukra olyan lehetőségek is szerepelnek, amelyek segítik alacsonyan tartani a rezsiköltségeket, valamint erősíteni az energiafüggetlenséget. A passzív fogyasztóból egyre inkább aktív, részben önellátó termelő-fogyasztó válna azáltal, hogy a kormány továbbra is támogatná a háztáji megújulóenergia-termelést. A szemléletváltásban szerepe lesz a digitalizációnak és az okosmérés elterjedésének is, a fogyasztók aktív piaci szerepvállalásának ugyanis feltétele, hogy szabályozhassák az energiafelhasználásukat. A távhőfogyasztásuk alakulásáról pontos információhoz, szolgáltatójuktól versenyképes díjcsomagajánlatokhoz juthatnak az ügyfelek. Várhatóan előírás is lesz, hogy a hagyományos villamosenergia-mérőket érvényességük lejártakor csak okos mérőeszközökre lehessen cserélni. Ezzel párhuzamosan a szolgáltatóknak pedig azt írnák elő, hogy az okosmérővel rendelkező ügyfeleik részére jobb hálózat-kihasználásra ösztönző, rugalmas árazású szolgáltatási díjcsomagot ajánljanak. Így a fogyasztó amellett, hogy ellenőrzése alatt tarthatja a rezsikiadásait, a kínálati oldalon értékesítheti a villamosenergia-rendszer egyensúlyához a hozzájárulását, vagyis az általa termelt zöldáramot. Ehhez szükséges lesz a háztartások és a kisebb vállalati fogyasztók esetében olyan független szereplők megjelenése is, amelyek több felhasználó fogyasztását és termelését kombinálják értékesítés vagy vásárlás céljából valamely szervezett energiapiacon. Ezeknek az úgynevezett aggregátoroknak a létrejöttét segítő jogszabályi környezet megalkotása várható. A háztartási méretű napelemek terjedése nemcsak a fogyasztó, illetve akár az elektromos autó áramigényének fedezésében segít, hanem kiválthatja a gázfelhasználást vagy éppen a távhő felhasználását (amennyiben az nem hatékony) is földhő, környezeti hő, villamos fűtés felhasználásával. Átvizsgálják a villamos energia és a földgáz hatósági árszabályozásának átalakítási lehetőségeit is, áttekintik az egyetemes szolgáltatásra való jogosultságot (ide tartoznak a lakossági fogyasztók és a kisfogyasztók, illetve a közfeladatot ellátó intézmények), továbbá cél az ellátás keretén belül szolgáltatási csomagok összeállítása. A távhőszektor támogatási rendszerének felülvizsgálata pedig azért indokolt, mert a jelenlegi módszertan nem ösztönöz kellően a távhőrendszer korszerűsítésére és zöldítésére, ez pedig elengedhetetlen a klímacélok eléréséhez.","[""energia"",""ITM"",""Kormány"",""Nemzeti Energia és Klímavédelmi Stratégia""]",0
1797,7597,https://aktiv.origo.hu/gazdasag/befektetes/20061209keves.html,gazdasag,aktiv.origo.hu,[origo],2006.12.09. 9:47,Kevés a magyarok megtakarítása,"Még Oroszországban is magasabb a pénztartalékkal rendelkezők aránya, mint Magyarországon, ahol a lakosság 81 százalékának nincs pénzügyi befektetése - derült ki a GfK piackutató legfrissebb felméréséből.","Ausztriában és Németországban a lakosság több mint 60 százalékának, de még Csehországban is több mint felének, Nyugat-Európában a lakosság 59, az USA-ban pedig 55 százalékának van pénzügyi megtakarítása. A magyaroknál ez az arány a 20 százalékot sem éri el. Ez pedig még az orosz arányoknál is rosszabb, ott a lakosság 77 százaléka nem takarít meg - írja a Népszabadság. Nem elég, hogy a magyar háztartások érdemi pénzügyi tartalék nélkül vágnak neki a költségvetési megszorítások miatt szűkebb esztendőknek, de a megkérdezettek 40 százaléka gondolja úgy, hogy jövőre még kevesebbet spórolna. Mindössze két százalékuk jelezte: többet takarítana meg. A válaszadók 23 százaléka valamivel kevésbé, 31 százalékuk az eddigiekkel azonos mértékben spórolna a következő hónapokban.  A hazai pénzügyi kultúrát jól jellemzi: a takarékoskodók vagyonukat jellemzően rövid futamidőre kötik le, és többnyire bankbetétbe fektetik. Kozák Ákos, a GfK Hungária igazgatója szerint ez várhatóan nem is változik a következő években.","[""Magyarország"",""Oroszország"",""befektetés"",""pénzügy"",""megtakarítás"",""Gfk""]",0
2225,10413,https://www.origo.hu/gazdasag/20161005-cseresnyes-peter-szerint-nincs-es-nem-lesz-altalanos-munkaerohiany-magyarorszagon.html,gazdasag,www.origo.hu,MTI,2016.10.05. 14:44,Nincs munkaerőhiány Magyarországon,"Jelenleg nincs általános munkaerőhiány Magyarországon, és a szakképzési rendszer átalakításával azt kívánják elérni, hogy a jövőben se legyen, - mondta Cseresnyés Péter, a Nemzetgazdasági Minisztérium munkaerőpiacért és képzésért felelős államtitkára.","A szakképzési rendszer átalakításának egyik fontos része volt, hogy a szakközépiskolákból szakgimnáziumokat, a szakiskolákból szakközépiskolákat hoztak létre, az elnevezés mellett a képzések is átalakultak, mondta Cseresnyés Péter a Békéscsabai Szakképzési Centrumban (BSZC). Emellett bevezették a duális képzést, mely során a diákok elsajátíthatják a munkakultúrát is, ami sok esetben egyenes utat jelent a munkalehetőség megszerzéséhez. Az államtitkár hangsúlyozta, hogy a továbbtanulási lehetőség nincs kizárva, négy év után a szakgimnáziumot elvégzők egy éves ráképzéssel technológusok lehetnek; a szakközépiskolások három év után plusz kétéves képzéssel érettségit szerezhetnek, majd szakirányú továbbképzéseken vehetnek részt. Szerinte az is lényeges lépés volt, hogy 21 év helyett 25 éves korig lehet ingyen megszerezni az első szakmát;  a második szakma megszerzése is ingyenes,  de abban az esetben már a felnőttképzés keretei között kell tanulni. Az elmúlt három évben 660 ezerrel nőtt a foglalkoztatottak száma, és a reálbérek is nőttek,  ami Cseresnyés Péter szerint azt jelzi, hogy a jó szaktudást egyre inkább megbecsülik a munkaadók. Nagy Ágnes, a kormányhivatal foglalkoztatási főosztályának vezetője arról beszélt, hogy  Békés megyében a rendszerváltás óta nem dolgoztak olyan sokan, mint most,  öt év alatt 9 százalékponttal nőtt a foglalkoztatási ráta, és az elmúlt hónapokban 300 embert ment vissza a közfoglalkoztatásból az elsődleges munkaerőpiacra.","[""Cseresnyés Péter"",""foglalkoztatottság"",""munka"",""foglalkoztatás"",""szakképzés"",""munkaerőhiány"",""NGM""]",0
1538,5984,https://www.origo.hu/gazdasag/20120111-folytatodik-a-tulzottdeficiteljaras-magyarorszaggal-szemben.html,gazdasag,www.origo.hu,[origo],2012.01.11. 0:01,Új szakaszába léphet a Magyarország elleni deficiteljárás,"Az Európai Bizottság szerdán azt fogja kezdeményezni, hogy a következő szakaszába lépjen a Magyarország ellen nyolc éve folyó túlzottdeficit- eljárás - értesült a Bruxinfo. Brüsszel értékelése szerint hazánk nem teljesítette a pénzügyminiszteri tanács 2009-es ajánlásait, 2013-ra pedig ismét a referenciaként meghatározott 3 százalék fölé emelkedhet az államháztartás hiánya. Büntetésként Brüsszel a kohéziós alapból járó kifizetések felfüggesztését is kezdeményezheti, amire még nem volt példa eddig egyetlen tagországgal szemben sem.","A Bruxinfo értesülései szerint az Európai Bizottság a szerdai ülésén annak megállapítását fogja kérni a tanácstól, hogy Magyarország nem teljesítette a pénzügyminiszteri tanács 2009 nyáron hozzá intézett ajánlásait a túlzott mértékű költségvetési hiány kiigazítására. A portál beszámolója szerint ezzel eldőlt, hogy az EB nem csak fenntartja a Magyarország ellen nyolc éve folyó eljárást, hanem további lépéseket tart szükségesnek azzal, hogy új szakaszába lépteti az ügyet. Formailag a Bizottság azt állapítja majd meg az ilyenkor szokásos fordulattal, hogy Magyarország ""nem hozott hathatós intézkedéseket"" a túlzott mértékű hiány kiigazítására.  A testület várhatóan azt fogja mondani, hogy bár a kormány tett intézkedéseket a hiány csökkentése érdekében, de ez nem bizonyult elegendőnek.  A portál forrásai úgy fogalmaztak: ""nem maradt más választása az Európai Bizottságnak, mint a túlzott deficiteljárás újabb szakaszba léptetése"". A testület annak kimondását kéri a Tanácstól, hogy Magyarország nem teljesítette az uniós pénzügyminiszterek (ECOFIN) 2009 nyarán tett ajánlásait.  Ha az ECOFIN minősített többséggel elfogadja a bizottsági értékelést, a dosszié visszakerül a Bizottsághoz, amely saját hatáskörben két dolgot tehet. Egyrészt új ajánlásokra tehet javaslatot a Tanácsnak, másrészt szankcionálhatja az országot, mégpedig a kohéziós alapból járó kifizetések felfüggesztésének kezdeményezésével. Ezt eddig még soha nem alkalmazta a Bizottság egyetlen tagországgal szemben sem.  Ahogy arról korábban beszámoltunk, az Európai Bizottság  szerdai ülésén  várhatóan napirendre kerülnek a magyarországgal szemben indított vizsgálatok. A tanácskozáson a túlzottdeficit-eljárás fenntartása mellett a jegybanktörvényről, a nemzetközi hitelcsomagról szóló tárgyalások, az alkotmánnyal és az igazságszolgáltatás átalakításával kapcsolatos aggályokról, valamint a Klubrádió frekvenciájának ügyéről is szó eshet.","[""túlzott deficiteljárás"",""Európai Bizottság""]",0
620,213,https://www.origo.hu/gazdasag/20150224-brusszelben-elfogadtak-a-gorogok-javaslatait.html,gazdasag,www.origo.hu,MTI,2015.02.24. 16:11,Brüsszelben elfogadták a görögök javaslatait,"Befejeződött az eurózóna pénzügyminisztereinek telefonos konferenciabeszélgetése, melynek során elfogadták az Athén által előterjesztett görög reformcsomagot, amely előfeltétele volt a Görögországnak nyújtott pénzügyi mentőcsomag meghosszabbításának.","Pierre Moscovici, az Európai Bizottság gazdasági és monetáris ügyekért felelős biztosa szerint az eurócsoport elfogadta a görög kormány javaslatait, így elhárult az azonnali krízis veszélye. A biztos szerint a keddi megállapodás megteremti a lehetőséget, hogy tagállami szinten is elfogadják a Görögországnak nyújtott hitelprogram meghosszabbítását. Németországban előreláthatólag pénteken dönthetnek erről. A legutóbbi választásokat a Sziriza azzal a programmal nyerte meg, hogy véget vetnek a megszorításoknak, amiket az eurócsoport az eddigi hitelcsomagokért cserébe elvárt. A görög kormány február 20-án, pénteken kötött kompromisszumot az eurócsoporttal a reformcsomagról, amelyet hétfőn tettek le az asztalra.","[""Görögország"",""államadósság"",""euróövezet"",""Európai Unió""]",0
1133,3497,https://www.origo.hu/gazdasag/hirek/hazaihirek/20051010enyhen.html,gazdasag,www.origo.hu,MTI,2005.10.10. 18:34,Enyhén emelkedett a BUX-index,"21 milliárdos forgalom mellett 72 pontot emelkedve 22 272 ponton zárt hétfőn a Budapesti Értéktőzsde. A szakértők véleménye megoszlik azt illetően, hogy a következő napokban merre indul el a tőzsde.","A Budapesti Értéktőzsde részvényindexe, a BUX 72,35 pontos, 0,33 százalékos emelkedéssel, 22 271,95 ponton zárt hétfőn. A részvénypiac forgalma 21,1 milliárd forint volt, a vezető részvények árfolyamai vegyesen alakultak a pénteki záráshoz képest.  Farkas Róbert, a Takarékbank üzletkötője beszámolt arról, hogy a BÉT-en a forgalom döntő részét a Mol és az OTP bonyolította. Kölkedi István, a Buda-Cash Brókerház Rt. üzletkötője hozzátette, hogy az emelkedő olajárak miatt drágult a Mol, az olajpapír húzta a piacot.  Eltér az üzletkötők véleménye a jövőt illetően. Amíg Farkas Róbert szerint a hétfői nap alapján nem lehet következtetni az elkövetkező napokra, addig Kölkedi István nem zárja ki egy trendforduló kezdetét.  Farkas Róbert érvelése szerint a hétfői kereskedés alapján a heti trendre azért nehéz következtetni, mert a nemzetközi mezőny a zárva tartó japán piacok és a fél napos amerikai tőzsdei napon nyugodt maradt. Kölkedi István ugyanakkor úgy látja, hogy a múlt heti esés után hétfőn már csak a Mol húzta pozitívba az indexet, elfogyott a lendület. Ha elkezd esni az olaj ára, az nagyobb csökkenést is előidézhet a BÉT-en - hívta fel a figyelmet Kölkedi István.  A Mol árfolyama 525 forinttal, 2,44 százalékkal 22 020 forintra nőtt, az olajrészvénnyel 7 milliárd forint értékben kereskedtek. Az OTP árfolyama 75 forinttal, 1,39 százalékkal 8010 forintra csökkent, forgalma 9,8 milliárd forint volt. A Richter-részvények 37 100 forintot értek záráskor, 100 forinttal, 0,27 százalékkal kevesebbet, mint pénteken, forgalmuk 937 millió forintot tett ki. A Magyar Telekom közel 1,1 milliárd forintos forgalomban 6 forinttal, 0,60 százalékkal erősödött, 1005 forinton zárt.  A kis és közepes kapitalizációjú részvények indexe, a BUMIX 11,44 ponttal, 0,67 százalékkal 1705,44 pontra csökkent.","[""tőzsde"",""forgalom"",""vélemény"",""Mol"",""BUX"",""Budapesti Értéktőzsde"",""Budapesti Értéktőzsde Rt.""]",0
1200,3838,https://aktiv.origo.hu/gazdasag/hirek/vilaggazdasag/20010913tartahatoak.html,gazdasag,aktiv.origo.hu,[origo],2001.09.13. 8:05, Tartahatóak az inflációs tervek ,Elemzők szerint nem lesz jelentős hatása az Egyesült Államok ellen végrehajtott terrortámadásnak a magyar gazdaságra. A korábban szakértők által jósolt éves átlagos infláció még az enyhén harminc dollár feletti olajárral együtt is tartható.,"A Népszava által megkérdezett gazdaságkutatók szerint nem lesz számottevő hatása az Egyesült Államok elleni terrortámadásnak a magyar gazdaságra, beleértve az inflációt is. Amennyiben egy esetleges amerikai válaszlépés következményeként tartósan 30 dollár fölé emelkedne a nyersolaj hordónkénti ára, akkor is legfeljebb 8-8,5 százalékra emelkedne ez év decemberében az egy évre visszatekintő infláció - mondta a lapnak Nagy Márton, az ING Vagyonkezelő Rt. elemzője. A gazdaságkutatók korábban 7-7,3 százalékos áremelkedést vártak az év végére, ami véleményük szerint a szerdai egyesült államokbeli események ellenére is teljesülhet. Éves átlagban pedig a legrosszabb esetben is 9,5 százalékos lehet az áremelkedés. Az elemzők szerint megnyugtató, hogy a terrortámadás miatti pánik után tegnap a nyersolaj hordónkénti ára alig haladta meg a 28 dollárt, azaz az OPEC által megjelölt intervenciós sáv felső határát. Egyelőre nehéz megjósolni, miként mozogna az olajár, ha az amerikaiak valamely arab országok ellen válaszlépésre szánnák el magukat. Több elemző, köztük Hegedűs Miklós, a GKI Gazdaságkutató Rt. ügyvezető igazgatója is osztja azokat a véleményeket, amelyek szerint a bizonytalan közel-keleti olajforrásokkal szemben megnövekedhet az orosz energiahordozók iránti kereslet. A Magyar Nemzeti Bank megnyugvással fogadta, hogy a forint nem gyengült tovább az euróhoz képest, s mérséklődött az olaj ára. Így teljesíthetőnek tűnik a decemberre kitűzött 7 százalék plusz-mínusz 1 százalékpontos fogyasztóiár-emelkedés. Ha mégis be kellene avatkoznia a jegybanknak az inflációs folyamatokba, minden eszköz rendelkezésére áll - nyilatkozta Missura Gábor, az MNB szóvivője.  Dutka Noémi (Népszava)","[""USA"",""dollár"",""infláció"",""árupiac"",""magyar gazdaság"",""olajpiac""]",0
13,856,https://magyarnemzet.hu/sport/sulyos-vereseget-szenvedett-a-fehervar-az-osztrak-jegkorongligaban-7632665/,sport,magyarnemzet.hu,,2020. január 1. szerda 21:42,Súlyos vereséget szenvedett a Fehérvár az osztrák jégkorongligában,A Fehérvár AV19 hatgólos vereséget szenvedett a Vienna Capitalstól Bécsben az osztrák jégkorongliga (EBEL) alapszakaszának szerdai játéknapján.,"A székesfehérvári együttes, amely 33 találkozó alatt gyűjtött 44 pontjával a kilencedik helyen áll a tabellán, 5-0-s hátrányban, a második harmad közepén tudott először gólt szerezni. Eredmény (a sorozat honlapjáról): 
Vienna Capitals (osztrák)-Hydro Fehérvár AV19 8-2 (4-0, 2-1, 2-1) 
a Fehérvár gólszerzői: Girard (33.), Campbell (50.)","[""hoki"",""Hydro Fehérvár AV19"",""jégkorong"",""osztrák liga"",""vereség"",""Vienna Capitals""]",1
2243,10580,https://www.origo.hu/gazdasag/20090116-toszdehirek-new-york-adhat-lokest-a-buxnak.html,gazdasag,www.origo.hu,MTI,2009.01.16. 9:15,New York adhat l�k�st a BUX-nak,"A Budapesti �rt�kt�zsde r�szv�nyindexe, a BUX 105,05 pontos emelked�ssel, 12 201,24 ponton nyitott p�nteken, ami a cs�t�rt�ki z�r� �rt�k�hez k�pest 0,87 sz�zal�kos er�s�d�s.","Itt tal�lja a v�ls�ggal kapcsolatos �sszes h�rt! M�g t�zsdenyit�s el�tt tette k�zz� az OTP, hogy 802 darab saj�tr�szv�nyt v�s�rolt a Budapesti �rt�kt�zsd�n, 2664 forintos �tlag�ron. A bank saj�t tulajdon�ban l�v� t�rzsr�szv�nyek �llom�nya 17�419 649 darabra n�tt. P�nteken a t�zsd�k korrekci�j�ra lehet sz�m�tani. Pozit�v jel, hogy �ssze�lt az amerikai t�rv�nyhoz�s is, hogy a bankment�s m�sodik fordul�j�r�l t�rgyaljon Ez visszaadta a keresked�k �letkedv�t, �gy az eg�sz heti ""medvet�nc"" ut�n a Dow Jones �s a Nikkei is nyeres�ggel z�rt.  Mivel a vezet� pap�rok k�z�l a heti rossz hangulatot az OTP s�nylette meg legink�bb, ez�rt a bankpap�r �rfolyam�ban v�rhat�","[""New York"",""tőzsde"",""lökés"",""BUX"",""Budapesti Értéktőzsde Rt.""]",0
514,8643,https://www.origo.hu/tudomany/20000922hatalmas.html,tudomany,www.origo.hu,[origo],,Hatalmas napfoltcsoport fordult a Föld felé,"Kilenc esztendeje a legnagyobb kiterjedésű napfoltcsoport tűnt fel a napkorongon, s szabad szemmel is látható. Megfelelő védelem nélkül azonban semmiképpen ne figyeljük meg!","A 9169-es számú foltcsoport (a lenti kép bal oldalán) kiterjedése 12-szer nagyobb a Föld teljes felszínénél, ami 510 millió négyzetkilométer. A szakemberek szerint nagy esély van rá, hogy a következő napokban nagy napkitörések történnek, így ismét fel kell készülni a naptevékenység földi hatásainak - geomágneses viharok, sarki fény stb. - erőteljesebb megjelenésére. Bár a jelenlegi napfoltcsoport kivételesen nagy, mégis háromszor kisebb az eddigi rekordernél, amely 1947-ben tűnt fel központi csillagunkon. A napkutató obszervatóriumok szerte a világon tüzetes vizsgálat alá veszik a foltokat, hogy részletesen megfigyeljék szerkezetüket és változásaikat. A foltok szabad szemmel is megfigyelhetők, de legyünk nagyon óvatosak. Megfelelő védelem SEMMIKÉPPEN NE NÉZZÜNK A NAPBA! A szem védelme Alapvető dolog, hogy sem távcsővel, sem szabad szemmel ne nézzünk megfelelő védelem nélkül a Napba! A jelenség megfigyelésekor mindenképpen használjunk szűrőket. Csillagunk nem csak látható fényt sugároz, hanem számos más nagyobb és kisebb energiájú sugárzást, különös tekintettel az igen káros ultraibolya és infravörös sugarakra. Ezek a sugárzások rossz szűrő megválasztása esetén nagy mértékű maradandó károsodást okozhatnak a gyanútlan megfigyelő szemének. Mivel szemünk ezeket a tartományokat nem érzékeli, megfelelő szűrő hiányában a bajt már csak későn vesszük észre. A szabad szemes megfigyelésre a legcélszerűbb és egyben a legbiztonságosabb a speciális napnéző szemüveg (fólia), ugyanis ezt arra képezték ki, hogy kiszűrje a szem számára káros sugárzásokat. Napnéző fóliát sok-sok éve gyártanak szerte a világban, több millió példány fogyott már el belőlük.  Nálunk főleg a tavalyi napfogyatkozáskor lehetett velük találkozni, de fontos, hogy ezeket már ne használjuk, mivel a védelmet szolgáló kémiai anyagok már megváltozhattak!  Megteszi a hegesztőszemüveg is, de legalább a 12-es fokozatot javasoljuk. Így sem szabad órákig meresztgetni a szemet, hanem 10-15 percenként kell nézni a jelenséget egy rövid időre. Semmiképp ne használjunk kormozott üveget, mert a közhiedelemmel ellentétben, a korom csak a látható fény erősségét csökkenti. A szemünkre valójában káros sugárzásokat azonban szinte tompítás nélkül átengedi magán. A kormozott üveg pont ellentétes hatást ér el, mint amit várnánk tőle, ugyanis a szemünk védekezési mechanizmusát kikapcsoljuk a fény letompításával. Ugyanezért használhatatlanok a napszemüvegek, mert még az igazi UV-szűrősök is átengedik az infravörös sugarakat. Ne használjunk olyan megoldásokat sem, mint a floppy disk vagy az összehajtott virágfólia, mert ezek sem biztonságosak. A fogyatkozó Nap korongjának képét ki is vetíthetjük egy fehér lapra. Ehhez nincs másra szükség, mint egy olyan látcsőre, melynek szemlencséje fémfoglalatos és a lencse üvegből készült, továbbá nem tartalmaz semmiféle ragasztóanyagot. A kis távcsövet fordítsuk a Nap felé (célszerű azt egy fényképezőállványra helyezni). Árnyékoljuk le a távcsövet egy lemezzel, hogy a Nap ne világítsa meg a papírlapot, a kivetített kép mellett. Ezután nincs más dolgunk, mint egy fehér papírlapot helyezni a távcső mögé, hogy a kép megjelenhessen. Megfigyelhetjük a Napot Camera Obscuraval is. Ezt a nagyon egyszerű műszert bárki meg tudja csinálni, ha egy fekete kartonpapírba egy gombostűnyi lyukat szúr. A Nap fényét ezen a lyukon engedjük át és egy bármilyen fehér vagy világos anyagra kivetítve, tökéletes képet kaphatunk. A kép átmérője a lyuktól mért távolság 0,9%-a lesz. Távcsöves észlelésekhez napszűrőket kell használnunk. Aki ilyesmit tervez, forduljon szakemberekhez. A napfoltok A fotoszféra legfeltűnőbb alakzatai a napfoltok. Sokszor szabad szemmel is tanulmányozhatók a lenyugvó napkorongon. Az emberek sokáig nem hitték el, hogy a foltok valóban a Naphoz tartoznak. Hogyan is lehetne foltos a tökéletes, szeplőtelen, isteni Nap? 1610-ben aztán Galilei távcsöve segítségével kétséget kizáróan bebizonyította, hogy a napfoltok valóban léteznek. Az egyházi vezetők azonban valósággal elborzadtak a kijelentés hallatán. Még azzal is megvádolták a tudóst, hogy nem tisztította meg alaposan a távcső üvegét. A napfoltok mérete igen változó: az apró pórusoktól a több milliárd négyzetkilométernyi hatalmas szerkezetekig terjed. A foltok általában nem magányosak, hanem napfoltcsoportokat alkotnak. A csoportok élettartama átlagosan 2-4 hét. Egy napfolt két részből áll: egy sötétebb belső régióból (umbra) és egy világosabb színű, szálas szerkezetű külső régióból (penumbra). Az umbra hőmérséklete alacsonyabb, ezért is látszik sötétebbnek (egyébként az egész napfolt ""hidegebb"" a fotoszféra 5800 K-es hőmérsékleténél). Napfoltok ott jelennek meg, ahol a fotoszférában megnövekszik a mágneses térerősség. Az umbra mágneses térerőssége a Föld felszínén lévőnek közel tízezerszerese is lehet. A napfoltok száma nem állandó. Van, amikor csak kevesebb van belőlük, máskor pedig megszaporodnak. A maximális napfoltszám 11,2 évente jelentkezik. Ezután fokozatosan csökken a számuk, majd egy minimális érték után újra növekedni kezd. A két minimum között eltelt időt napfoltciklusnak nevezzük. A kutatók szerint jelenleg egy napfoltmaximum időszakában vagyunk. Ajánló: Minden, amit tudni akar a Napról! Korábban: Naptevékenység, koronakitörések, a naptevékenység földi hatásai.2000. szeptember 15. Az év során tapasztalt legalacsonyabb napfoltszám ellenére szeptember 12-én hatalmas anyagkidobódás történt a Napon. Ma (pénteken) este újabb esély adódik sarki fény észlelésére.","[""Föld"",""szem"",""Nap"",""napfoltcsoport""]",2
409,5258,https://www.origo.hu/tudomany/20090506-130-uj-bekafaj-madagaszkar-szigeten.html,tudomany,www.origo.hu,MTI,2009.05.07. 10:39,Legalább 130 új békafajt fedeztek fel Madagaszkár szigetén,"Madagaszkár szigetén legalább százharminccal, de akár kétszázzal több békafaj él, mint amennyit eddig ismert a tudomány. Az új fajok felfedezése nyomán úgy tűnik, hogy a biodiverzitás szempontjából világviszonylatban kiemelkedő sziget kétéltűállományát eddig jócskán alulértékelték.","Miguel Vences, a Braunschweigi Műszaki Egyetem professzora és német kollégái akkor bukkantak a váratlan fajbőségre, amikor kifejlett kétéltűeket és ebihalakat - szám szerint több mint 2800 példányt - tanulmányoztak az Indiai-óceán szigetén. Hasonló teljességgel korábban még senki sem mérte fel az ottani békaállományt. Mostanáig 244 madagaszkári békafajt ismert a tudomány. Az új kutatás szerint, amely az Amerikai Tudományos Akadémia folyóiratában, a PNAS-ban jelent meg, a valós szám legalább 373, de az is lehet, hogy akár 465. ""Következésképpen a madagaszkári élőhelyek jelenlegi pusztulása sokkal több fajt veszélyeztethet, mint eddig hittük"" - figyelmeztetnek a biológusok. A sziget egykori trópusi erdeinek csupán mintegy tíz százaléka maradt fenn, az irtás pedig folytatódik. Az új fajok közül számos csak parányi, eddig nem védett erdőterületeken került elő. ""Egy béka valószínűleg csupán százszor száz méteres erdőtöredékben él. Ha új fajról van szó, elképzelhető, hogy már azelőtt kipusztul, hogy ráakadnának"" - mondta Vences. A kutatók munkáját génelemzések segítették, amelyekkel pontosan és megbízhatóan meg lehet határozni, hogy új fajról van-e szó. Az új fajok többségének egy-egy példánya alkoholban tartósítva várja a müncheni állami zoológiai gyűjteményben, hogy a kutatók az elkövetkezendő hónapokban tudományos névvel lássák el őket, és pontos leírást készítsenek róluk. A szigeten uralkodó bizonytalan politikai helyzet miatt a kutatók nem tudnak igazán felhőtlenül örülni felfedezéseiknek. ""Madagaszkárnak az utóbbi években tapasztalt fejlődése a környezetvédelem terén nagyrészt az ökoturizmuson alapszik. Ha a látogatók elmaradnak, a népesség visszatér régi életéhez, és tovább fogja irtani az erdőket - magyarázta Vences. A közelmúltbeli politikai zavargások idején fegyveres fatolvajok hatoltak be a sziget északi erdeibe, hogy tikfákat vágjanak ki, a nemzeti parkokból pedig félkatonai csoportok által szervezett, nagy területeken zajló erdőirtásokat jelentenek.","[""Madagaszkár"",""fajkihalás"",""kétéltűek"",""tudományos kishírek"",""békák"",""új fajok""]",2
637,313,https://www.origo.hu/gazdasag/hirek/vallalatihirek/20050322alufthansa.html,gazdasag,www.origo.hu,MTI,2005.03.22. 12:55,A Lufthansa felvásárolhatja a Swisst,"A svájci kormány kedden tájékoztatta a Lufthansa és a Swiss légitársaság igazgatótanácsát arról, hogy - mint a légitársaság legnagyobb svájci részvényese - hozzájárulását adja a svájci légitársaság eladásához.","A kérdésről kedden a svájci kormány rendkívüli ülést tartott, ezután ülésezik Bernben és Frankfurtban a két légitársaság vezetősége. A szakértők biztosra veszik, hogy a Lufthansa lesz a Swiss új tulajdonosa azzal, hogy a Swiss német irányítás mellett fenntarthatja eddigi nevét, és önállóan folytathatja tevékenységét. A Swiss légitársaságot három évvel ezelőtt a Swissair összeomlása után a svájci állam és a kantonok, valamint bankok és más nagybefektetők pénzéből hozták létre.","[""légi közlekedés"",""igazgatótanács"",""Swiss"",""Lufthansa"",""British Airways""]",0
2022,8952,https://www.origo.hu/gazdasag/20061221maradtak.html,gazdasag,www.origo.hu,-,2006.12.21. 9:56,Maradtak k�rd�jelek a Telekom vizsg�lat�n�l,"M�g mindig nem tudja meg�t�lni a Magyar Telekom, hogy mikorra, illetve milyen v�gk�vetkeztet�ssel z�rul a le�nyv�llalati szerz�d�sekkel kapcsolatosan a c�gcsoportn�l febru�r �ta tart� vizsg�lat. A montenegr�i c�gekn�l folyamatban l�v� vizsg�lat id�k�zi meg�llap�t�sai alapj�n, n�gy szerz�d�ssel kapcsolatban, 2 milli�rd forintos kifizet�st k�lts�gk�nt sz�molnak el, ez�rt a c�g 2005. �vi gyorsjelent�s�ben k�z�lt adatokhoz k�pest, ezzel ar�nyos m�rt�k� negat�v hat�sa lesz egyebek mellett az ad�ban, a kisebbs�gi r�szesed�sben, valamint az eredm�nyben - k�z�lte a c�g cs�t�rt�k�n az [origo]-val k�zlem�nyben.","A Magyar Telekom 2006. febru�r 13-�n jelentette be, hogy vizsg�latot kezdem�nyezett a montenegroi le�nyc�gei �ltal k�t�tt, bizonyos tan�csad�i szerz�d�sekkel kapcsolatban. A vizsg�latot a c�g audit bizotts�g�nak fel�gyelete mellett egy vezet� nemzetk�zi �gyv�di iroda v�gzi egy p�nz�gyi tan�csad� �s egy informatikai igazs�g�gyi szak�rt� c�g seg�ts�g�vel.  A p�nz�gyi tan�csad� c�g mintav�telszer�en �ttekintette a t�rsas�g �s montenegr�i le�nyv�llalatainak sz�mviteli �s tranzakci�s adatait, amelyek harmadik f�l besz�ll�t�kkal folytatott �sszes tranzakci� �rt�k�nek 72 sz�zal�k�t, illetve a vel�k k�t�tt �sszes szerz�d�sek �rt�k�nek 90 sz�zal�k�t k�pviselt�k.  A vizsg�lat korai szakasz�ban k�t, a Magyar Telekom �ltal 2005-ben k�t�tt, tov�bbi tan�csad�i szerz�d�s ker�lt a vizsg�l�k l�t�k�r�be, �s az audit bizotts�g ezen szerz�d�sekre is kiterjesztette a vizsg�latot. A n�gy vizsg�lt szerz�d�s teljes �rt�ke mintegy 2 milli�rd forint. A vizsg�lat sor�n nyilv�nval�v� v�lt, hogy a t�rsas�g, a TCG �s a Monet bizonyos munkav�llal�i elektronikus dokumentumok megsemmis�t�s�vel �s megv�ltoztat�s�val akad�lyozt�k a vizsg�latot.  A szak�rt�k szerint h�t munkav�llal�hoz tartoz�, t�z sz�m�t�g�p merevlemez�r�l dokumentumokat t�r�ltek, illetve ""elt�ntet�"" program haszn�lat�val v�glegesen helyre�ll�thatatlann� tett�k a t�r�lt dokumentumokat. A vizsg�l�k meg�llap�tott�k, hogy a t�r�lt elektronikus dokumentumok t�bb, a vizsg�lt szerz�d�sekhez kapcsol�d� dokumentumot tartalmaztak. A t�rl�s �s elt�ntet�s azt k�vet�en t�rt�nt, hogy a t�rsas�g dokumentumok meg�rz�s�re sz�l� felh�v�st bocs�tott ki. A f�ggetlen vizsg�l�k eddig nem szereztek megfelel� bizonyoss�got, hogy a n�gy vizsg�lt szerz�d�s b�rmelyik�nek eredm�nyek�nt a t�rsas�g vagy annak le�nyv�llalatai a szerz�d�sek ellen�rt�kek�nt kifizetett �sszegekkel ar�nyos szolg�ltat�st kaptak volna. A k�zlem�ny szerint nem vil�gos, hogy kik a val�s szerz�d� felek, �s bizonyos szerz�d�sek megfogalmaz�sa nem kell�en pontos a t�rsas�gnak ny�jtand� t�nyleges szolg�ltat�sok tekintet�ben. A f�ggetlen vizsg�l�k nem tudt�k egy�rtelm�en meghat�rozni a szerz�d�sek c�lj�t. Az eddigi meg�llap�t�sok alapj�n a Magyar Telekom k�nyvvizsg�l�j�nak agg�lyai kell�en megalapozottak voltak.  A vizsg�lat k�vetkezm�nyek�nt a t�rsas�g t�bb munkav�llal�t is felmentett a munkav�gz�s al�l, akik id�k�zben megsz�ntett�k munkaviszonyukat. A munkav�gz�s al�l felmentett munkav�llal�k k�z�tt voltak a t�rsas�g strat�giai ter�let�nek tagjai, valamint a TCG egyik vezet�je. A kor�bban k�zz�tetteknek megfelel�en a TCG igazgat�s�gi tagjait szint�n lev�ltott�k. A vizsg�latot v�gz�k egy m�sik le�nyv�llalatn�l sz�mos olyan szerz�d�st is beazonos�tottak, amelyek tov�bbi vizsg�latot tehetnek sz�ks�gess�. A vizsg�lat felsz�nre hozott bizonyos hi�nyoss�gokat a t�rsas�g bels� kontrolljainak �s folyamatainak kialak�t�s�t �s m�k�dtet�s�t illet�en. Ez�rt a Magyar Telekom-csoport d�nt�tt egy megfelel�s�gi igazgat�i poz�ci� l�trehoz�s�r�l, amely vezet� k�zvetlen�l a t�rsas�g gazdas�gi vez�rigazgat�-helyettes�nek, a fel�gyel� bizotts�gnak �s az audit bizotts�gnak tartozik jelent�st�teli k�telezetts�ggel.  Ezzel p�rhuzamosan a c�g �ttekinti szab�lyzatait, elind�t egy �tfog� megfelel�s�gi k�pz�si programot, fel�lvizsg�lja a beszerz�ssel kapcsolatos bels� kontrollfolyamatait, valamint azt a k�vetelm�nyt, miszerint minden szerz�d�s-j�v�hagy�sra egys�ges szab�lyok �s folyamatok vonatkozzanak.  A c�g fel�lvizsg�lta a v�llalati �sszeolvad�sokra �s akviz�ci�kra vonatkoz� folyamatait is. Minden ilyen �gyletet az igazgat�s�gnak kell j�v�hagynia �s azokr�l az audit bizotts�g f�l�ves rendszeress�ggel jelent�st kap.  A Magyar Telekom cs�t�rt�k�n d�lel�tt tartja rendk�v�li k�zgy�l�s�t, amely a tervek szerint elfogadja a 2005. �vi gazd�lkod�s�r�l sz�l� �ves jelent�s f�bb p�nz�gyi sz�mait.A t�rsas�g kor�bban a montenegroi le�nyv�llalatain�l foly� vizsg�lat miatt nem tudta lez�rni k�nyveit, s megtartani a 2005. �vet lez�r� rendes k�zgy�l�st. A k�s�s miatt a v�llalat �s bizonyos le�nyv�llalatai elmulasztottak �s a j�v�ben is elmulaszthatnak bizonyos jogszab�ly �s rendelkez�s �ltal el��rt hat�rid�ket. Ez�rt cs�t�rt�kig a t�rsas�gra 12 milli� forint b�rs�got r�ttak ki. A v�llalat t�j�koztatta a vizsg�latr�l a P�nz�gyi Szervezetek �llami Fel�gyelet�t, valamint az Egyes�lt �llamok �rt�kpap�r- �s T�zsdefel�gyelet�t �s igazs�g�gyi t�rc�j�t, �s kapcsolatban �ll a fenti hat�s�gokkal a vizsg�lat �ll�s�t illet�en, a hat�s�gok k�rd�seit megv�laszolja. El�sz�r a Magyar Telekom k�nyvvizsg�l�i jeleztek kifog�st a montenegr�i le�nyv�llalatok, a Telekom Crne Gore A.D. (TCG) �s a Monet d.o.o. (Monet) �ltal 2005-ben k�t�tt k�t tan�csad�i szerz�d�ssel kapcsolatban. A vizsg�lat eredetileg ezen k�t szerz�d�s teljes k�r� vizsg�lat�t foglalta mag�ban �s a Magyar Telekom, a TCG �s a Monet munkav�llal�i, illetve a szerz�d�sekr�l tudom�ssal b�r� harmadik felek meghallgat�s�t .","[""adó"",""devizapiac"",""gyorsjelentés"",""osztalék"",""közgyűlés"",""Magyar Telekom"",""Budapesti Értéktőzsde"",""Magyar Telekom Csoport""]",0
1621,6458,https://aktiv.origo.hu/gazdasag/hirek/vilaggazdasag/20020704bush.html,gazdasag,aktiv.origo.hu,[origo],2002.07.11. 13:41, Bush elnök kínos részvényügye ,"A Fehér Ház elismerte, hogy Bush elnök nem a törvény szerint járt el, amikor nem közölt minden részletet egy részvényeladási akciójáról, még vállalati igazgató korában. Az elnöki szóvivő szerint a hibát a vállalat ügyvédei követték el.","A WorldCom könyvelési botránya óta George W. Bush elnök tisztségét megelőző gazdasági ügyletei is nagyító alá kerültek - írja a BBC News. 1990-ben, texasi üzletemberként Bush nagyszámú Harken Energy Corporation részvényt adott el, közvetlenül azelőtt, hogy a céggel kapcsolatos híradások miatt a vállalat részvényeinek árfolyama meredeken esni kezdett. Ráadásul Bush elnök akkor éppen az energiaszolgáltató cég auditáló bizottságának tagja volt. Bush azt nyilatkozta korábban, hogy minden szükséges információt megadott a könyvelési felügyeletnek a papírok eladásával kapcsolatban. A Fehér Ház szóvivője viszont azt nyilatkozta szerdán, hogy egy bizonyos dokumentumot későn adtak le, egy irodai hiba folytán. A szóvivő szerint csupán technikai jellegű hibáról van szó. A BBC szerint a jelenlegi vállalati botrányokkal átitatott Amerikában nagyon kínos az ügy a Bush adminisztráció számára, éppen azután, hogy Bush kijelentette, semmiféle csalás vagy törvénytelenség nem marad leplezetlenül. (Üzleti Negyed) Ajánlat: Harken Energy Corporation Korábban: Bukott csillagok és hamis sávok: nagyító alatt az amerikai vállalti botrányok Nem hiányzik a könyvtárából? E-business - Stratégia vállalati felsővezetőknek","[""USA"",""Fehér Ház"",""George W. Bush"",""hiba"",""elnöki szóvivő""]",0
617,203,https://aktiv.origo.hu/gazdasag/hirek/vallalatihirek/20030108adeutsche.html,gazdasag,aktiv.origo.hu,MTI,,A Deutsche Telekom 2 milliárd eurót kér kábelcégeiért,"A német Deutsche Telekom(DT) távközlési cég arra számít, hogy kábeles vállalkozásainak eladása 2-2,3 milliárd eurós bevételt hozhat. A Financial Times brit üzleti lap viszont úgy tudja, hogy egy magánbefektetői csoport - tagjai az Apax Partners, a Providence Equity Partners és a Goldman Sachs - már csak 1,6-1,9 milliárd euró értékű ajánlatot készül adni a cégekérta DT-nek.","A csoport egy hasonló befektetői konzorciummal verseng a DT kábeles vállalkozási csomagjáért. Ennek eladása már tavaly év közben felmerült, de akkor a német versenyhivatal megakadályozta, hogy az amerikai Liberty Media tulajdonába kerülhessen. Akkor még 5,5 milliárd eurót ért a Deutsche Telekom kábeles üzlete. A Deutsche Telekom egyébként mintegy tízmillió németországi televíziónézőt ér el kábelszolgáltatásával. A távközlési vállalat adósságcsökkentési tervei miatt döntött az érdekeltségek értékesítése mellett. Az adósság jelenlegi értékét 64 milliárd euróra becsülik. A nem távközlési alaptevékenységéhez tartozó érdekeltségeinek eladásától a DT összesen 8,5 milliárd eurós bevételt remél.","[""Goldman Sachs"",""euró"",""devizapiac"",""távközlés"",""bevétel"",""vállalkozás"",""Deutsche Telekom"",""Deutsche Telekom(DT"",""Financial Times Deutschland""]",0
1381,5008,https://www.origo.hu/gazdasag/hirek/20110623-blik-megsem-lesz-berkommando.html,gazdasag,www.origo.hu,[origo],2011.06.23. 6:43,Blikk: Mégsem lesz bérkommandó,"Nem alakul külön akciócsoport, amelyik ellenőrizné az előírt béremelést a cégeknél - mondta Rogán Antal, az ötlet egyik kidolgozója a Blikknek.","Ellenőrzik jövőre, hogy mely cégek nem emelték meg dolgozóik fizetését az adójóváírás csökkentése miatt, de külön ""bérkommandó"" nem alakul erre a célra - írja csütörtöki számában a Blikk. Rogán Antal fideszes képviselő, az ötlet egyik kidolgozója azt mondta a lapnak, hogy nem alakul akciócsoport, amelyik ellenőrizné az előírt béremelést a cégeknél. Ennek ellenére az adóhivatalba olvadó munkaügyi hivatal a vizsgálatai során megnézi, betartották-e a cégek az ajánlást, sőt a hivatal munkatársai külön bejelentésre is kiszállnak majd. Pénzbüntetést azonban a hatóság nem szab ki - mondta Rogán Antal a lapnak. ""A fukar vállalkozások büntetése az lesz, hogy két éven át nem indulhatnak állami és EU-s pályázatokon, közbeszerzésen, és búcsút inthetnek a fejlesztési pénzeknek. A kabinet a kisebb keresetű dolgozók védelmében hozza az intézkedést"" - tette hozzá Rogán Antal.  Rogán Antal a Blikknek azt is mondta, hogy nem minden alkalmazott bérét kötelező növelni, elég csak kétharmaduknak. Így a dolgozókat a jövőben is lehet ösztönözni. Dávid Ferenc, a Vállalkozók és Munkaadók Országos Szövetségének főtitkára azonban úgy véli, hogy rossz munkahelyi légkört okoz, ha az ""alkalmazottak kétharmadánál kierőszakolja a kormány a béremelést, a többiek fizetése meg nem emelkedik"".","[""Rogán Antal"",""fizetésemelés"",""akciócsoport"",""személyi jövedelemadó"",""adószabály""]",0
636,310,https://www.origo.hu/gazdasag/20071106-szereny-forgalom-es-mersekelt-dragulas-a-tozsden.html,gazdasag,www.origo.hu,-,2007.11.06. 17:50,Szer�ny forgalom �s dr�gul�s a t�zsd�n,"A Budapesti �rt�kt�zsde r�szv�nyindexe, a BUX 44,84 pontos emelked�s ut�n, 27 259,72��ponton z�rt kedden. Az el�z� keresked�si napi z�r��rt�khez k�pest ez 0,16 sz�zal�kos er�s�d�s.","A r�szv�nypiac forgalma 13,38 milli�rd forint volt, a vezet� r�szv�nyek �rfolyamai az el�z� keresked�si napi z�r� �rakhoz k�pest - az OTP Bank �s az Egis pap�rjainak kiv�tel�vel - emelkedtek. Kereszty�n Attila, az Erste Bank Befektet�si Zrt. �zletk�t�je szerint kedden az alacsony, 13,3 milli�rd forintos forgalmat lebonyol�t� Budapesti �rt�kt�zsd�t nem �rte k�ls� piaci hat�s, olyan h�r, ami befoly�solta volna a keresked�st. B�r az OTP Bank r�szv�nyeinek �rfolyama reggel �s d�lel�tt m�g emelkedett, �m kora d�lut�nt�l valamelyest m�rs�kl�d�tt, �s m�nusszal z�rta a napot. A napi forgalom csaknem 60 sz�zal�k�t �gy is az OTP-pap�rok keresked�se adta A p�nzint�zettel kapcsolatban kora  d�lut�n megjelent egy h�r . Cs�nyi S�ndor, az OTP Bank eln�k-vez�rigazgat�ja bejelentette, hogy egyik le�nyv�llalatuk, az OTP Garancia Biztos�t� megv�s�rl�s�ra az els� fordul�ban mintegy t�z p�ly�z� volt, �s k�z�l�k n�gyen ker�ltek a m�sodik fordul�ba, de ezek k�z�tt az AXA nem szerepel. Kereszty�n Attila meger�s�tette, hogy a befektet�k tov�bbra is kiv�r�sra j�tszanak, �s v�rnak a h�t k�zep�t�l beindul� I-III. negyed�vi gyorsjelent�sekre. �gy a B�T-en l�v� t�rsas�gok k�z�l a Magyar Telekom cs�t�rt�k�n megjelen� gyorsjelent�se okozza�a legnagyobb v�rakoz�st.  Az �zletk�t� szerint az USA piac�n egy kis korrekci�ra, cs�kken�sre lehet sz�m�tani, ami �reztetni fogja hat�s�t a B�T pap�rjainak �rfolyamain is.  A Mol-r�szv�nyek �rfolyama 195 forinttal, 0,74 sz�zal�kkal 26 645 forintra emelkedett, forgalmuk 1,72 milli�rd forint volt. A Magyar Telekom r�szv�nyei 933 milli� forintos forgalom mellett 8 forinttal, 0,87 sz�zal�kkal 930 forintra dr�gultak. Az OTP Bank r�szv�nyeinek �rfolyama 24 forinttal, 0,26 sz�zal�kkal 9356 forintra cs�kkent, 7,89 milli�rd forintos forgalom mellett. A Richter-pap�rok �rfolyama stagn�lt, 37 200 forinton fejez�d�tt be a keresked�s a vel�k, forgalmuk 786 milli� forintot �rt el. Az Egis r�szv�nyeinek �rfolyama 257 milli� forintos forgalom mellett, 2,23 sz�zal�kkal, 490 forinttal, 21 500 forintra gyeng�lt. A BUMIX 18,08 ponttal, 0,52 sz�zal�kkal, 3427 pontra m�rs�kl�d�tt. [origo]/MTI","[""tőzsde"",""drágulás"",""OTP Bank"",""BUX"",""Budapesti Értéktőzsde Rt.""]",0
2255,10638,https://www.origo.hu/gazdasag/hirek/hazaihirek/20030304csodbuntett.html,gazdasag,www.origo.hu,MTI,,Csődbűntett és tb-csalás terheli le az adórendőrséget,"Több mint 10 ezer bűncselekmény jutott tavaly az APEH Bűnügyi Igazgatóságának tudomására, a 28 milliárd forintnyi kár megtérülése 10 százalék alatt maradt. A bűncselekmények fele csődbűntett, valamint adó- vagy társadalombiztosítási csalás volt.","Az esetek száma az igazgatóság működésének első évéhez, 1999-hez képest kilencszeresre emelkedett. Tiborcz János, az Országos Rendőr-főkapitányság (ORFK) szervezetébe integrálódó szervezet, mostani nevén Pénzügyi Nyomozó Igazgatóság megbízott igazgatója a tavalyi tevékenységéről tartott keddi tájékoztatón elmondta, hogy Budapesten és Pest megyében rendkívüli leterheltek a pénzügyi nyomozók, mert a többszörös ügyszámot nem követi a létszám emelkedése. Az igazgatóságot miniszteri biztosként irányító vezető véleménye szerint a helyzeten enyhíthet, ha a Pénzügyi Nyomozó Igazgatóság szervezeti párhuzamosságait a nemrég elkészült komplex ellenőrzésnek megfelelően felszámolják. Az év végén 116 két éven túli nyomozás volt folyamatban, ám a nyáron életbe lépő új büntetőeljárási törvény ezeket megszüntetné, mert maximálja a nyomozás határidejét két évben - fogalmazott a megbízott igazgató. A tavalyi 10 222 bűncselekménnyel 28,6 milliárd forint kárt okoztak az elkövetők, ebből mindössze 2,6 milliárd forint térült meg, amely 9,2 százalékot tesz ki. 2001-ben 6,9 százalékos volt a kármegtérülés, míg 2000-ben 14,1 százalékos volt ez a mutató.","[""adó"",""csalás"",""társadalombiztosítás"",""bűncselekmény"",""APEH Bűnügyi Igazgatóság""]",0
382,4379,https://aktiv.origo.hu/tudomany/20160107-foldtortenet-vilagtenger-pancelos-oshalak-kreta-idoszak-paleozoikum-dunkleosteus-ragadozok.html,tudomany,aktiv.origo.hu,Elter Tamás,2016.01.07. 21:26,A földtörténet legbrutálisabb halszörnyei,"A törzsfejlődés kísérleti laboratóriumából időnként meghökkentő élőlények léptek ki az élet színpadára. A földi lét szülőanyja, a világtenger mélyén sok száz millió éve zajló evolúciós kísérlet néhány legfurcsább, vagy éppen legfélelmetesebb élőlényét vesszük szemügyre cikkünkben.","A földtörténeti középkort, a mezozoikumot (248 millió évtől 65 millió évig) a méretek versenye jellemezte akár a szárazon, akár a vízben vagy a levegőben. A dinoszauruszok korszakának is nevezett  hosszú geológiai periódusban éltek a múlt leghatalmasabb testű élőlényei az őskontinensek párásan fülledt esőerdeiben , illetve a mainál jóval kiterjedtebb világóceán mélyén. A mezozoikumot a mainál jóval melegebb éghajlat, és kiterjedtebb tengerek jellemezték. A földtörténeti középkor vége felé, a kréta időszak (146 millió évtől 65 millió évig) albai emeltnek nevezett korában, mintegy 100 millió évvel ezelőtt érte el a világtenger a legnagyobb kiterjedését. A tengerszint a maihoz képet átlagosan 170 méterrel volt magasabb, és soha nem volt akkora kiterjedésű a világóceán, mint az albai korban. Napjainkban a Föld felszínének 71%-át borítja víztakaró (ebből a világtenger részesedése hozzávetőleg 69%), a kréta derekán ez az arány 83% volt a tengerek javára. A trópusi öv a magas szélességi körökig nyúlt fel, és a világtenger átlaghőmérséklete is jelentősen magasabb volt a jelenlegi értéknél. A mai Európa területe nagyobbrészt víz alatt állt; az eurázsiai kontinens nyugati területeit hatalmas self (sekély) tengerek  borították. Nem csoda, hogy ilyen ökológiai paradicsomban csak úgy nyüzsgött az élet a napfényben fürdő, kobaltkék felszín alatt. Annak ellenére, hogy a csontos halak ( Ostichthyes ) főosztályát jellemzi a legtöbb és legváltozatosabb faj, a halak állatkörén ( Pisces ) belül napjainkban a porcos halak ( Chondrichthyes ) soraiból kerülnek ki az abszolút méretrekorderek. A világtenger jelenkorban élő halai közül a dobogó mindhárom fokán porcos hal áll; az aranyérmes érdescápa ( Rhincodon typus ) a maga 18 méteres maximális testhosszával,  a 12 méteres óriáscápa ( Cetorhinus maximus ) mint második helyezett, és  6,5 méter körüli csúcshosszával a nagy fehér cápa ( Carcharodon carcharias ) érdemli ki a bronzérmet.  Volt azonban olyan időszak a Föld történetében, amikor a csontos halak sokkal nagyobbra nőttek.   A földtörténet mindeddig létezett leghatalmasabb hala, a Leedsichthys a jura időszak (206 millió évtől 146 millió évig) végén, hozzávetőleg 165 millió évvel ezelőtt jelent meg a kor langymeleg egyenlítői óceánjában, a  Tethysben .  Az óvatosabb számítások szerint 16 – 22 méter hosszú, más rekonstrukciók alapján viszont 18 -27 méteres, kisebb rajokban élő óriás sziluettje hátborzongató látványt nyújthatott a napfénytől jól átvilágított jura-tenger kék víztömegében. A rendkívül megnyúlt fej és a hatalmas hátrafelé görbülő száj látványa, az emeletes ház magasságú farokúszóval, valamint az állat groteszkül apró szemeivel együtt, akár a Csillagok háborújában is megállná a helyét.  Elképesztő mérete és félelmetes látványa dacára, a Leedsichthys valójában jámbor óriás volt. Annak ellenére, hogy a hatalmas állkapcsokban - nem tévedés – 40 ezer apró fog ült, a plankton-szűrögető életmódot folytató hal egy, a kopoltyúkba épült szűrőszerkezet segítségével táplálkozott. Életmódját leginkább a mai, melegvérű emlős szilás cetekéhez ( Mysticet i) hasonlíthatjuk, mint ahogyan a méreteit is. Maradványai Európából, - Angliában és Németországban - kerültek elő.  Mindez az ősföldrajz segítségével azt bizonyítja, hogy a Leedsichthys előszeretettel tartózkodott a késői jura kor kiterjedt trópusi sekélytengeri területein. A paleontológusok úgy vélik, hogy az óriások a mai cetekhez hasonlóan hatalmas távolságokra vándoroltak, és kedvelt élőhelyük lehetett a nyílt tenger partoktól távoli birodalma is. A ragadozóktól elsősorban hatalmas testmérete védhette meg a Leedsichthys-t.   A jura-tenger azonban a földtörténet egyik legveszedelmesebb vidéke volt;  a kor abszolút tengeri csúcsragadozója, az ugyancsak méretes  Liopleurodon   több mint két méteres, borotvaéles, 30 cm-es fogakkal felszerelt állkapcsa ellen a lomha Leedsichthys igencsak nehezen védekezhetett, főleg , ha az agresszív tengeri hüllők falkában támadtak rá, a kisebb termetű, ám de rendkívül vérmes, kihalt  Hybodus  cápákhoz hasonlóan. A földtörténet legnagyobb hala körülbelül 155 millió éve tűnt el a világtengerből. Ha veszélyességi sorrendet állítanánk fel a Föld múltbéli tengeri között, minden kétséget kizáróan a kréta időszaki világóceán vinné el a pálmát. Akárcsak a szárazföldeken, soha annyi méretes és életveszélyes élőlény nem volt a sós vizekben, mint ebben az időszakban.  A tengeri hüllők armadáját, és a kréta időszaki cápák világát most nem érintve, a jámborabbnak tartott csontos halak klubját szemlézzük ez alkalommal.  Az időszak legvérengzőbb csontos halának járó aranyérmet kételkedés nélkül a hátborzongató ábrázatú  Xiphactinusnak , a kréta tengereiben 87 millió éve felbukkant  ragadozónak adományozhatjuk. A Xiphactinus , hasonlóan napjaink kardoshal-féléihez , lehetett a kréta tengerek sebességbajnoka. A fosszilis leletek tanúsága szerint 4,5 – 6 méter hosszú ragadozó , bulldogszerű fejét leszámítva, rendkívül áramvonalas testformával rendelkezett. A holdsarlószerűen ívelt farokúszó a nagysebességű úszás képességének csalhatatlan bizonyítéka.  Az anatómiai jegyek alapján a kutatók becslése szerint a Xiphactinus felgyorsítva magát, 60-70 km/óra körüli sebességet érhetett el. Nyílttengeri ragadozó lehetett, amely közvetlenül a felszín alatt cserkészett zsákmányára. Ezt bizonyítja a felsőállású száj, amelyből árszerű, borzasztó fogsor meredezett elő.  A Xiphactinus  a késői kréta időszak egyik legvérengzőbb ragadozója volt, falánksága nem ismert határt.  Nagytestű halakra, kisebb cápákra, és az ekkor már viszonylag elterjedt tengeri madarakra vadászott.  A hatalmas, két méter magas röpképtelen ám kitűnően úszó és merülő  Hesperornis  sem érezhette biztonságba magát , ha az általa cserkészett halraj közelében felbukkant ez a mohó ragadozó. Falánkságára jellemző, hogy időnként szabályosan torkán akadt a falat.  Észak-Amerikából került elő az a kitűnő állapotban fennmaradt Xiphactinus kövület, amelyen megmaradt az utolsó prédálás áldozatának maradványa is. A Xiphactinus  által bekapott  több mint kétméteres hallal nem tudott mit kezdeni a falánk ragadozó, amely belepusztult a túlméretes zsákmány lenyelésében. Maradványai zömében az Egyesült Államok területéről kerültek elő. A kréta időszak végén az észak-amerikai kontinens már nagyjából a mai alakját vette fel, de északi-déli irányban egy hatalmas tengerág, a  Niobara sekélytenger  választotta ketté a földrészt. A Xiphactinus  zömében itt terrorizálta kortársait, bár a 2003-ban Csehországban előkerült fosszília azt bizonyítja, hogy az európai selfterületeken is előfordulhatott. Minden idők egyik legfélelmetesebb csontos hala a dinoszauruszokkal és a tengeri hüllőkkel együtt tűnt le az élet színpadáról, 65,5 millió éve. A paleozoikum, azaz a földtörténeti ókor devon időszakát (416 millió évtől 360 millió évig) szokás a halak korszakának is nevezni. A devont forradalmi időszaknak tekinthetjük a Föld történetében;   ekkor terjedtek el az első ízeltlábúak, valamint fás szárú ősi növények a kontinenseken, kialakultak az erdőségek, és bizonyos őshalak távoli leszármazottaiként , elhagyták a vizek világát az első  szárazföldi gerincesek. Ugyanilyen forradalom zajlott le az óceánok tükre alatt is, robbanásszerűen elterjedtek a csontos halak, virágzásnak indultak az ősi cápák és a fejlábúak. A korábbi időszakokhoz képest megnövekedett a tengerlakók mérete is; megjelentek az első óriáshalak, amelyek közül méltán a  Dunkleosteus  a leghíresebb. A devonban ívelt fel egy nagy múltú kihalt csoport, a páncélos őshalak ( Placodermi ) osztálya.  Az ide tartozó ősi tengeri gerincesek az első valódi állkapcsos halak, elnevezésüket a testüket borító elcsontosodott pikkelyekről kapták. A Placodermi osztály ugyancsak kihalt  Arthrodira  rendjéből kerültek ki a devon tengerek rettegett csúcsragadozói, a  Dunkleosteus  nemzetség minden addiginál hatalmasabb pácélos őshalai. A nemzetségbe tartozó fajok világszerte elterjedtek a kor trópusi tengereiben; Dunkleosteus maradványok Észak-Amerikából, Marokkóból, valamint Belgiumból és Lengyelországból is előkerültek. Egyes fajok testhossza elérte a 6-7 métert, de például a legnagyobb, a  Dunkleosteus terrelli  10 méter hosszú volt és súlya 3,5 tonnát nyomhatott. A Dunkleosteus hatalmas fejét kemény, egybefüggő csontpáncél lemezek fedték, de ugyancsak  csontlemezek védték  a törzs elülső harmadát.  Azt, hogy milyen lehetett a Dunkleosteus csontlemezekkel nem védett testtája, rokon fajok testfosszíliái alapján rekonstruálták az őslénytankutatók.  A hatalmas szájban nem fogak, hanem kettő, osztott, borotvaéles csontlemez ült, amely harapásnál úgy működött, mint egy óriási metszőolló.   A Chichagói Egyetem és a Field Természettudományi Múzeum paleontológusai biomechanikus modellkísérletekkel megállapították, hogy a földtörténeti újkor végén élt  óriásfogú cápa  ( Carcharocles megalodon ) után a Dunkleosteus harapása volt a legerősebb, a valaha élt tengeri ragadozók közül. A fosszilis leletek arra utalnak, hogy a Dunkleosteus kozmopolita  lehetett, a korablei tengerek parti övében ugyanúgy előfordult, mint a nyílt óceán víztömegében, sőt, a fej anatómiai szerkezete alapján az is valószínűsíthető, hogy  a nagy mélységeket is meghódította.   A Dunkleosteustól  egyetlen devon időszaki  tengerlakó sem érezhette magát biztonságban, bármit képes volt legyűrni és elpusztítani.  Nagy tömegének és súlyos páncélzatának köszönhetően nem úszhatott valami gyorsan, ám roppant erejű hal volt. A fogazatot helyettesítő éles csontlemezekkel játszi könnyedséggel feltörte a külsővázas lábasfejűek súlyos héjait, de a korabeli cápák is rémülten iszkolhattak el, ha a nagy kékségből kirajzolódott a Dunkleosteus fenyegető, sötét sziluettje. A kövületek azt bizonyítják, hogy a zsákmány emészthetetlen részeit , például a héjas puhatestűek meszes vázait egyszerűem kiöklendezte. A devon időszak  rettegett tengeri banditája  380 millió éve jelent meg,  és 20 millió évnyi terror után, hozzávetőleg 360 millió éve tűnt el a világóceánból, feltehetően az egykori tengerlakók nagy megkönnyebbülésére.","[""törzsfejlődés"",""cápák"",""földtörténet"",""kréta időszak"",""világtenger"",""páncélos őshalak"",""Dunkleosteus"",""paleozoikum"",""Tethys-óceán""]",2
1124,3410,https://aktiv.origo.hu/gazdasag/biztositas/20050222jovore.html,gazdasag,aktiv.origo.hu,[origo],2005.02.22. 11:01,Jövőre drágulhatnak az életbiztosítások,"A klasszikus életbiztosítások maximális garantált kamatának 2006. január 1-jétől érvényes csökkentésére készül a pénzügyi tárca - értesült a Világgazdaság. Már csak Draskovics Tibor aláírására vár az a miniszteri rendelet, amelyben a pénzügyminiszter 4-ről 2,9 százalékra mérsékli a hagyományos - tehát nem a befektetési egységekhez kötött - életbiztosítások garantált technikai kamatlábának maximumát.","A Világgazdaság úgy tudja, az új mérték 2006. január 1-jével válik hatályossá. A plafon a tervek szerint a biztosítottakat védi attól, hogy bedőljenek a kifizethetetlenül magas kamatígéreteknek. A módosítás csak a hagyományos életbiztosításokat érinti. A technikai kamatláb 2001 végén módosult először, 5,5 százalékról 4 százalékra, amikor az infláció már biztosan alacsony szintet ért el. Ez akkoriban alig hatott a piacra, mivel a cégek biztonsági megfontolásokból 5,5 százalék alatti mértéket alkalmaztak.","[""Draskovics Tibor"",""befektetés"",""kamat"",""életbiztosítás"",""Világgazdaság""]",0
1844,7844,https://magyarnemzet.hu/gazdasag/sajtoklub-2-0-a-magyar-nemzet-visszateresevel-helyreallt-a-vilag-rendje-4244162/,gazdasag,magyarnemzet.hu,,2019. február 7. csütörtök 14:57,Sajtóklub 2.0: a Magyar Nemzet visszatérésével helyreállt a világ rendje,"Február 6-a már nem a G-nap miatt lesz emlékezetes, hanem mert ezen a napon a Magyar Nemzet visszatért oda, ahová tartozik, a polgári oldalhoz. Erről beszélgettek az ECHO TV Sajtóklub 2.0 vendégei. A fiatal generáció szerint a lap a Hír TV-hez hasonlóan ikonikus médiumnak számít, értéket képvisel.","Nagy nap a mai. Négy évvel ezelőtt, február 6-án volt a G-nap és ma visszatért a Magyar Nemzet. Szarvas Szilveszter örömét fejezte ki, hogy a lap újra a polgári oldalhoz tartozik. Hasonlóan a Hír TV-hez a Magyar Nemzet is a polgári oldal ikonikus médiuma – fogalmazott a PestiSrácok.hu főszerkesztő-helyettese. Szarvas Szilveszter azt is mondta, él a gyanúperrel, ha a Magyar Nemzet nem szűnt volna meg április 8-a után, akkor most ugyanaz történt volna, ami a Hír TV visszavételénél. Ha a régi magyar nemzetesek, akik a G-nap előtt is ott dolgoztak, majd azt követően Simicska parancsát végrehajtva részt vettek a bosszúban, most ugyanúgy ott lennének a lapnál, amely újra a polgári oldalhoz tartozik – fogalmazott. Falusi Vajk felidézte az újságárus megvető pillantását, amikor középiskolásként Magyar Nemzetet vásárolt. Szavai szerint ennek is megvolt a maga romantikája egy nagyon szép időszakban, az ellenzéki időkben, amikor egyre erősebbé vált a polgári oldal – fejtette ki a 888.hu publicistája. Számára ezeket az időket hozta vissza az új címlap és a megújult forma. Bízik abban, hogy ugyanolyan jövő áll a Magyar Nemzet előtt, mint amilyen múltja van. Meg kell becsülni a régi értékeket – hangsúlyozta Oláh Gellért. A Magyar Nemzet nagy értéknek számított a konzervatív oldalon és a visszatérésével helyreállt a világ rendje – magyarázta a 888.hu újságírója. Dezse Balázsnak, a PestiSrácok.hu újságírójának is hasonló emlékei vannak a Magyar Nemzetről, mint Falusi Vajknak. Emlékei szerint dugdosni kellett az újságot a kommunista tanárok elől. Hozzátette: mindenki azt hiszi, hogy leáldozott a nyomtatott sajtónak, pedig ez nem igaz. A nyomtatott sajtó értéket képvisel. A teljes adás megtekinthető az  ECHO TV  weboldalán.","[""echo tv"",""magyar nemzet"",""sajtóklub 2.0"",""Simicska-éra"",""Szarvas Szilveszter""]",0
1654,6700,https://www.origo.hu/gazdasag/hirek/20100326-a-fogyasztoi-csoportoktol-ov-a-gvh-a-pszaf-es-az.html,gazdasag,www.origo.hu,[origo],2010.03.26. 9:24,A fogyasztói csoportoktól óv három hatóság,"Az elmúlt hónapokban egyre több fogyasztói csoportot szervező vállalkozás jelent meg a piacon. Ezek a cégek sok helyen reklámozzák szolgáltatásaikat. A hirdetéseket olvasók jelentős része azonban továbbra sincs tisztában, mi is az a fogyasztói csoport. Emiatt sokan panaszkodnak a Pénzügyi Szervezetek Állami Felügyeleténél, a Nemzeti Fogyasztóvédelmi Hatóságnál vagy a Gazdasági Versenyhivatalnál. A három hatóság összegyűjtötte a leggyakrabban felmerülő kérdéseket és az azokra adott válaszokat.","A fogyasztói csoportokba nehéz anyagi helyzetben levő, jövedelemigazolással nem rendelkező, azonnali pénzügyi segítségre szoruló embereket, a bankok számára nem hitelképes, ""BAR-listás"" adósokat, nyugdíjasokat igyekeznek elsősorban beszervezni. A fogyasztói csoportokat szervező cégek azonban gyakran kínálják szolgáltatásaikat vállalkozások számára is. A fogyasztói csoportok nem nyújthatnak hitelt. Ha valaki banktól vesz fel kölcsönt, akkor a szerződés aláírását követően azonnal hozzájut a pénzhez, ebben az esetbe nem. A hatóságok szerint az oka, hogy mégis sokan azt gondolják, hogy a fogyasztói csoporton keresztül kölcsönhöz juthatnak az, mert a szervezők reklámjai ezt sugallják. A hirdetésekben a ""fogyasztói csoport"", a ""pénzre van szüksége?"", vagy a ""kezes és jövedelemigazolás nélkül"" kifejezések szerepelnek, egyéb információk nem. Ezek alapján az olvasó könnyen arra a következtetésre juthat, hogy azonnal készpénzt kap. A valóság ezzel szemben az, hogy a fogyasztói csoport tagjai egyáltalán nem kapnak készpénzt, csak vásárlói jogot szerezhetnek. Egymásnak adnak kölcsön a tagok A fogyasztói csoport tagjai tulajdonképpen egymásnak adnak kölcsön. Mindenki rendszeresen befizet egy bizonyos összeget, majd az így összegyűlt megtakarításból megvásárolják a szerencsés tagnak az általa kiszemelt terméket (autó, lakás stb.). Akár szerencsével jár egy tag, akár nem, tovább kell fizetnie a számára meghatározott törlesztést egészen addig, amíg a csoport minden tagja hozzá nem jut az általa megszerezni kívánt áruhoz vagy szolgáltatáshoz. Arról, hogy ki kapja meg az általa megszerezni kívánt dolgot alapvetően kétféle módon döntenek: előtörlesztés vállalással és/vagy sorsolással. Az adott hónapban általában az a tag jut hozzá a vásárlói joghoz, aki a legtöbb előtörlesztést vállalta. Ha valaki előtörlesztést vállal előre kifizeti a még meg sem kapott pénzösszeg egy részét. Amennyiben több ilyen tag is van, közülük sorsolással döntik el, hogy ki juthat hozzá a vásárlói joghoz. Az is előfordulhat, hogy kizárólag sorsolás alapján dől el, hogy ki kapja meg az igényelt összeget. Tehát akinek kedvez a szerencse, az azonnal hozzájut a vásárlói joghoz, akinek nem, annak akár évekig várnia kell a sorára. Fontos tudni, hogy a csoport többi tagjának előtörlesztés-vállalása nem kiszámítható, így a vásárlói jog mielőbbi megszerzése - a saját anyagi lehetőségeink mellett - a szerencsén múlik. A fogyasztói csoportokat szervező vállalkozások általában nem rendelkeznek a reklámokban feltüntetett összegekkel. Ezek a cégek nem állnak kapcsolatban bankokkal sem, amelyek rendelkeznének ezekkel az összegekkel. A csoportszervező vállalkozás nem bank, semmilyen pénzügyi szolgáltatást nem végezhet, hitelt nem nyújthat. Kizárólag a fogyasztói csoportok szervezését és működtetését végzi. A fogyasztói csoportokba befizetett pénzek esetleges eltűnése esetén sem egyetlen hatóság, sem a bíróság nem tudja kártalanítani a tagokat.  Készpénzről egyáltalán nincs szó. A csoportok nem pénzt, hanem vásárlói jogot adnak A megvásárolni kívánt autó vagy lakás értéke az az összeg, amelyre a hirdetések vonatkoznak. A hirdetésben sugalltakkal ellentétben a fogyasztói csoport tagja tehát nem készpénzhez jut, hanem a szerződésben szereplő áru vagy szolgáltatás tulajdonjogához. Ha például a tag a szerződés szerint az igényelt összeget autóvásárlásra kívánja felhasználni, akkor - amennyiben hozzájut az igényelt összeghez - azt csak autóvásárlásra fordíthatja. Ráadásul a vételárat nem a fogyasztói csoport tagja kapja, hanem közvetlenül az autó értékesítőjének fizetik ki. Mivel a vásárlói jog elnyerésének időpontja nagyban függ a szerencsétől, ezért nem lehet előre tudni, hogy mikor jut a tag a javakhoz. Még az is előfordulhat, hogy csak a futamidő végén, 5, 10 illetve 15 év múlva jut hozzá. A havi befizetések ráadásul nem kamatoznak, tehát ha sem a nagy összegű befizetés, sem a szerencse révén nem kerülünk rövid időn belül kiválasztásra, akkor  -  szemben egy banki megtakarítással  -  nem lesz semmilyen gyarapodásunk az időközi infláció ellensúlyozására. Ki lehet lépni Ha a fogyasztói csoport tagja az aláírástól számított 30 napon belül meggondolja magát és szeretné felbontani a szerződést, akkor egy tízezer forint körüli összeg kivételével a már befizetett regisztrációs díjat és havi részletet/részleteket a fogyasztói csoportot szervező vállalkozás visszatéríti. Amennyiben ""előtörlesztést"" vállal a következő közgyűlésre, úgy a szerződéstől a közgyűlés napjáig állhat el. Érdemes ugyanakkor odafigyelni arra, hogy a leendő tagoknak a szerződés megkötésekor általában 1-2 havi részletet kell befizetniük, így az elállási idejük a közgyűlés napjáig - mely akár a szerződéskötést követő napra is eshet - lerövidül. A 30 napos határidő leteltével, vagy a közgyűlés után a fogyasztói csoport tagja csak rendes felmondással szüntetheti meg a szerződést. Ilyenkor azonban a regisztrációs díjat nem, a már befizetett havi részletet/részleteket pedig csak a futamidő végén, de kamatok nélkül kapja vissza. Az a tag, aki kiválasztásra került és hozzájutott az általa megszerezni kívánt vagyontárgyhoz, a szerződést rendes felmondással nem szüntetheti meg, amíg a szerződésben meghatározott valamennyi fizetési és egyéb kötelezettségeinek maradéktalanul eleget nem tett.","[""fogyasztók megtévesztése"",""fogyasztóvédelem"",""GVH"",""PSZÁF"",""NFH""]",0
629,268,https://www.origo.hu/gazdasag/20170119-akar-100-ezret-is-sporolhat-milliok-atutalasanal.html,gazdasag,www.origo.hu,Origo,2017.01.19. 09:04,Sokat nyerhet a legegyszerűbb tranzakcióval,"A bankszámlák költségei között jelentősek a különbségek, egy-egy 15–25 millió forintos összegnél – például lakásvásárlásnál – 10-100 ezer forintot is meg lehet spórolni – közölte a BankRáció.hu. A készpénzes fizetés pedig végképp nagyon drága műfaj milliós tételeknél.","Az utóbbi másfél-két évben felpörgött az ingatlanpiac, nőtt az adásvételek száma, ami jelentős pénzmozgást eredményez. Sokan azonban megszokásból a saját meglévő bankszámlájukat használják, ám ez pénzpocsékolást jelenthet, mert  milliós átutalásoknál jelentős eltérések vannak a kiadásokban. Gergely Péter, a  BankRáció.hu  szakértője azt mondta, hogy aki lakáseladást, majd lakásvásárlást tervez, annak többmilliós vagy több tízmilliós összegek érkezhetnek a számlájára, majd onnan átutalást kell végrehajtania. Van olyan bank, ahol az egyéb feltételek teljesülése esetén akár ingyenes egy 15 vagy 25 millió forintos utalás. Akad viszony olyan bank is, amely ezért 50–100 ezer forintot is elkérhet. Akik nem terveznek eladást, azoknak nem feltétlenül érdemes átmenniük másik bankhoz. Ugyanakkor érdemes megnézniük, hogy a saját bankjuknál van-e olyan csomag, amely a milliós utalásoknál a jelenlegi számlájukhoz képest alacsonyabb költséget jelent. Érdemes mérlegelni, hogy a mindennapos banki tranzakcióink alapján nincs-e olyan bank, ahol alacsonyabbak lesznek a költségek.  Egy átlagos ügyfél évi akár 20 ezer forintot is meg tud spórolni egy jól kiválasztott bankszámlával, és tekintve, hogy a legtöbben legfeljebb 10 évente váltanak bankot, így akár 200 ezer forintot is megspórolhatunk így – mondta Gergely Péter. A tavaly életbe lépett új szabályozás megkönnyíti a bankváltást.  Egyszerűbbé vált az adminisztráció, azt ugyanis a bankoknak kell lebonyolítaniuk. Ezen a területen bőven van még tér a fejlődésre. Éves szinten pedig akár több tízezer forintot is lehet spórolni a tudatos bankszámla-választással. Ehhez mindössze össze kell hasonlítani a versengő bankszámlákat, amiben nagy segítséget nyújtanak az online bankszámla-kalkulátorok – mondta a szakember. A lakásvásárlásokhoz szükséges nagyobb összegeknél pénzt lehet spórolni azzal is, ha a készpénzt mellőzik a vevők. ""Sokan még mindig a készpénzben hisznek, vagy úgy gondolják, hogy a vevő mindenképpen készpénzben akarja megkapni a lakás árát. Ha a teljes vételárat nem is feltétlenül készpénzben fizetik, de a foglalót sokszor igen. Márpedig a foglaló is milliós tétel lehet. A nagy összegű készpénzfelvétel bankfiókban pedig meglehetősen drága. Nagyobb költségekkel járhat, mint egy-egy átutalás. Gergely Péter egyébként sem tanácsolja a készpénzes megoldásokat, mert amellett, hogy költségesek, a készpénztartásnak kockázatai is vannak.","[""Gergely Péter"",""spórolás"",""utalás"",""BankRacio.hu""]",0
748,1015,https://aktiv.origo.hu/gazdasag/hirek/vilaggazdasag/20050530folytatodik.html,gazdasag,aktiv.origo.hu,MTI,2005.05.30. 8:39,Folytatódik a textilháború Kínával,"Kína hétfőn megszüntette 81-féle ruházati és más textilipari termék exportvámját, így könnyítve ezek kivitelét, miután a nagy nyugati importőrök mennyiségi kvótákat vezettek be.","Az EU pénteken hivatalos tárgyalásokat kért Kínától a növekvő kínai textilexport miatt. Ez - Kína 2001-es WTO-csatlakozási megállapodása szerint - egyszersmind azt is jelenti, hogy Kínának korlátoznia kell az ilyen cikkek exportját: legfeljebb 7,5 százalékkal szállíthat többet az EU-ba, mint amennyi a mostani 25 tagországba érkezett tőle tavaly március és idén február között. Az Egyesült Államok már május közepén hasonló kvótaintézkedéssel korlátozta a kínai importot. Kína előzőleg felajánlotta, hogy ha nem lesz mennyiségi korlátozás, akkor június 1-től kiviteli vámot vet ki további textiltermékre. A mennyiségi korlátozások bevezetésére válaszul azonban hétfőn eltörölte mind a régi kiviteli vámok, mind a tervezett új vámok egy részét. Kína január 1. óta, amikor a régi kvótarendszer lejárt, 148-féle textiltermékre vetett ki exportvámot. Ennek ellenére a kínai trikóexport 187 százalékkal, a lenfonalexport 56 százalékkal nőtt az EU-ba az első negyedévben, az EU adatai szerint.","[""Kína"",""export"",""importőr"",""Európai Unió""]",0
2009,8902,https://magyarnemzet.hu/gazdasag/uj-20-eves-allamkotvenyt-bocsatott-ki-az-allamadossag-kezelo-kozpont-7678760/,gazdasag,magyarnemzet.hu,,2020. január 16. csütörtök 15:54,Új 20 éves államkötvényt bocsátott ki az Államadósság Kezelő Központ,"Az Államadósság Kezelő Központ (ÁKK) új, 3 százalékos fix kamatozású 20 éves benchmark államkötvényt bocsátott ki, a csütörtöki első aukción a felkínált mennyiség kétszeresére volt kereslet – közölte az ÁKK az MTI-vel.","A 2041/A elnevezésű kötvényből 15 milliárd forintot hirdetett meg értékesítésre az ÁKK. Az elsődleges forgalmazók 31,79 milliárd forint értékű ajánlatából a meghirdetett mennyiségnél 2 milliárd forinttal többet, 17 milliárd forint összegben adott el kötvényeket az ÁKK. Az aukción kialakult átlaghozam 3,01 százalék lett. A 20 éves kötvény referencia állampapír szerepét a második aukciót követően tölti be. Az ÁKK 2020. január 1-jével bevezetett egy új hosszú államkötvény indexet HMAX néven, amely a 3 évnél hosszabb futamidejű államkötvényeket tartalmazza, így február elejétől a 20 éves államkötvényt is. Ez az ÁKK várakozásai szerint növeli az indexkövető befektetők (például nyugdíjpénztárak) által támasztott hosszú futamidejű állampapírok iránti keresletet. Az adósságkezelő stratégiai céljaival összhangban a 20 éves kötvény hozzájárul a hosszú futamidejű intézményi befektetések még hatékonyabb kezeléséhez, valamint az adósság-portfolió átlagos hátralévő futamidejének hosszításában is nagy szerepet játszhat – írták a közleményben.","[""Államadósság Kezelő Központ"",""államkötvény"",""aukció"",""kibocsátás""]",0
1989,8745,https://www.origo.hu/gazdasag/20081218-gazdasagi-krizis-csokken-az-ifo-nemet-uzleti-hangulatmutato.html,gazdasag,www.origo.hu,MTI,2008.12.18. 11:23,Nem lettek optimistábbak a németek,"A németországi cégvezetők utoljára 1993-ban látták olyan borúsan a jövőt, mint most - állítja az Ifo kutatóintézet. Az illetékes miniszter szerint a 3 százalékos gazdasági visszaesés sem kizárt.","A müncheni Ifo gazdaságkutató intézet németországi üzleti bizalmi mutatója - hétezer német feldolgozóipari, építőipari, nagy- és kiskereskedelmi vállalat megkérdezése alapján - decemberre 82,6 pontra csökkent a novemberi 85,8 pontról - közölték az Ifo-nál csütörtökön. Az elemzők átlagosan 84,1 pontot vártak. A mutató július óta jelzi száz pont alatti értékekkel a pesszimisták lassan, de biztosan növekvő többségét. A decemberi eredmény 1993 februárja óta a legrosszabb. A fél évre előre tekintő várakozások részmutatója 76,8 pontra csökkent a novemberi 77,6 pontról, a jelenlegi helyzet megítéléséé 88,8 pontra 94,8 pontról. A mannheimi Európai Gazdaságkutató Központ (ZEW) hat hónapra előre tekintő németországi konjunktúra- és üzleti hangulatmutatója ellenben tovább javult: decemberre mínusz 45,2 pontra a novemberi 53,5 pontról - közölték a ZEW-nél a múlt héten. Az elemzők romlásra, mínusz 55 pontra számítottak. A mutató így is a borúlátók nagy többségét jelzi, de a pesszimizmus szemlátomást enyhül a ZEW kérdezte, mintegy háromszáz intézményi befektető és közgazdász körében. Ezt az Európai Központi Bank nagy kamatcsökkentéseivel és a kormányzati gazdaságélénkítő intézkedésekkel magyarázták a ZEW-nél, megjegyezve, hogy az olcsóbb kőolaj és a nyári értékeknél gyengébb euró továbbra is javítja a hangulatot. A német gazdaság jövőre, ""a legrosszabb esetben akár 3 százalékkal is visszaeshet"", mondta a német gazdasági miniszter, Michael Glos egy tévényilatkozatában csütörtökön. Németország hazai összterméke a harmadik negyedévben 0,5 százalékkal csökkent az előző negyedhez képest szezonális és naptári kiigazítással, a második negyedben 0,4 százalékos visszaesést mértek. Két egymást követő negyedévi visszaesés technikailag recessziót jelent, ilyen legutóbb 2003 első félévében történt Németországban.","[""Németország"",""német gazdaság"",""gazdasági visszaesés"",""hangulatmutató"",""Ifo""]",0
2277,10745,https://index.hu/gazdasag/magyar/2010/10/07/kik_allnak_az_iszapkatasztrofa_mogott/,gazdasag,index.hu,Index,2010.10.07. 10:43,Kik állnak az iszapkatasztrófát okozó cég mögött?,"Szociprivatizátorként és konzervatív tőkésként is emlegették már Tolnay Lajost, aki az iszapkatasztrófát okozó tározó üzemeltetőjének, a Magyar Alumínium Zrt.-nek az egyik legnagyobb tulajdonosa. A szocialista ipar egyik sikersztorijának számító ágazatban a kilencvenes évek második felében, részben a spontán privatizációval leírható folyamat eredményeképpen jelentek meg a mára leggazdagabb magyarok között szereplő, egykori ipari szakember tulajdonosok.","A magyar bauxitbányászat és a hozzákapcsolódó ipar a múlt század első felében futott fel Magyarországon, az első bauxitleletekre az 1920-as években találtak, a harmincas években már timföldgyár és több alumíniumkohó is üzemelt az országban, az ajkai timföldgyárat – ennek tározója szakadt át hétfőn – 1942 őszén helyezték üzembe. Az ágazat a szocialista érában futott fel igazán, a 80-as évek elején évi hárommillió tonna bauxitot termeltek ki az országban. Az ágazat két nagy földrajzi területre, a Közép-Dunántúlra és a Duna-parti térségre koncentrálódott. A rendszerváltás előtt, 1963-tól a teljes bauxitos-alumíniumipari ágazatot – a kitermeléstől a feldolgozásig — összefogó vertikális mamutcég a tizenhét tagvállalattal működő Magyar Alumíniumipari Tröszt volt. Ennek Pozsonyi úti, részben alumíniumból készült székhelye lett később az Állami Vagyonügynökség székháza, egy időben a Nemzeti Fejlesztési Ügynökség is itt működött, az ingatlan máig állami tulajdonban van, többek között a nemzeti vagyonkezelőnek ad otthont. A MAT a rendszerváltás után – valójában már a nyolcvanas években – leszálló pályára került. A sorsáról valamikor 1994-1995-ben, tehát a Horn-kormány első éveiben megszületett politikai döntés azonban úgy szólt, hogy a céget nem privatizálni kell, hanem a költségvetést kímélő eszközökkel stabilizálni – idézte fel az Index kérdésére Mihályi Péter, a  Pannon Egyetem tanszékvezető egyetemi tanára, ""A magyar privatizáció  enciklopédiája""  című könyv  szerzője, aki 1992-1995 között az ÁVÜ-nél dolgozott szakértőként. A gyakorlatban ez azt jelentette, hogy a menedzsmentre bízták: adjanak el kisebb egységeket a vállalatból, a bevételeket pedig a cég felélte. Az állami cég menedzsmentje által erősen támogatott megoldás eredményeképpen  juthattak az iparági, illetve ahhoz közeli szereplők a tizenhat tagvállalatból álló tröszt egyes részegységeihez. Az egyik legnagyobb falatot, a székesfehérvári  könnyűfémmű gyárat (Köfém) azonban az amerikai Alcoa vette meg, amelyben már 1993-ben többségi részesedést szerzett a gyárban (bár a teljes tulajdonrész csak 1996-ban került a birtokába). Ugyanebben az évben jött létre, még székesfehérvári székhellyel a Magyar Alumínium Részvénytársaság (Mal), ami mára az egyik legnagyobb hazai nehézipari  vállalkozássá nőtte ki magát. Első vezérigazgatója Petrusz Béla, elnöke Tolnay Lajos, egyik alelnöke Bakonyi Árpád volt. A 2000-ben átalakult, ma Mal Magyar Alumínium Termelő és Kereskedelmi Zrt.-nek hívott társaságnak ma is ők hárman a meghatározó vezetői és tulajdonosai (bár Bakonyi Árpád közvetlenül már nem vesz részt a  cég irányításában, a napi ügyeket fia Bakonyi Zoltán viszi, a vezérigazgató viszont Martin Rümmelein). ""A privatizációs folyamat során fokozatosan a társaság tulajdonába kerültek az alumíniumiparhoz szorosan kapcsolódó vállalkozások (bakonyi bauxitbánya, ajkai timföldgyár, inotai alumíniumkohó)"" – írja a Mal a honlapján. A cégbe 2000-ben olvadt be az Inotai Alumínium Kft. és az Ajkai Timföld Kft., majd 2006-ban a MAL-MWK Alumíniumkohászati és Kereskedelmi Kft. A Napi  Gazdaság összeállítása szerint a tulajdonosok közül Tolnay 23 milliárd forintos vagyonával a  21. leggazdagabb magyar a Malban 40 százalékos tulajdonrésze van,  társai, illetve azok családtagjai kezében 30-30 százalék. A Napi Gazdaság által a leggazdagabb  magyarokról összeállított listán Bakonyi és Petrusz idén a százfős mezőnyben a   28. helyen osztozkodtak, mindketten 16,5 milliárd forintos vagyonra  tettek szert  az alumíniumból. Tolnay az 1970-es évektől kohómérnökként a diósgyőri acélműveknél dolgozott, a  rendszerváltáskor már az állami vállalat első embere volt.  1994-ben számottevő tőke nélkül alapította meg első  vállalkozását, egy  tanácsadó céget, amely másfél év után meg is szűnt. Közben hitelből  megvásárolta az orosházi öblösüveggyárat, amit átszervezett,  hatékonyabbá tett, majd eladott. Ebből a pénzből szállt be aztán az  alumíniumipari privatizációba: Bakonyival és Petrusszal 1995 és 1999  között vásárolták fel a Magyar  Alumíniumipari Tröszt gerincét adó vállalatokat a tröszt, illetve az annak átalakításával létrejött Hungalu Magyar Alumíniumipari Rt.  privatizációja során. Így került birtokukba a már említett  inotai alumíniumkohó, az ajkai timföldgyár, valamint a bakonyi bauxitbánya. Bakonyi Árpád veszprémi egyetemi évei után az Ipari Minisztérium  osztályvezető-helyettese volt, majd a Hungalu Rt. elnöke lett; Kapolyi  László irányítása alatt részt vett többek közt a dorogi égető  tervezésében és kivitelezésében is. Bakonyi a Mal Zrt.-ben 30 százalékos  tulajdonrésszel rendelkezik, de a vezetésében már nem vesz részt,  Magyarország egykor legnagyobb vegyipari vállalatát, a balatonfűzfői  Nitrokémiát viszont ő vitte egészen 2010 októberig. Bakonyit Fodor Gábor  környezetvédelmi miniszter egyik legelső lépéseként Környezetünkért  díjjal tüntette ki. A döntést akkor jobboldalon élesen kritizálták,  mondván Bakonyi tevékenysége alatt csaknem tizenhatszorosára duzzadtak a  balatonfűzfői ipartelep kármentesítésének költségei. Kitüntetést nem, de dicséretet kapott a Mal Zrt. a másik politikai oldalról is: a céges lap, a Mal Híradó  2002. januári száma  szerint (pdf) a Közép-Európai Egyetem diákjainak egy negyvenfős csoportjával tett látogatást az ajkai timföldgyárban Illés Zoltán jelenlegi környezetvédelmi államtitkár – akkor a parlament környezetvédelmi bizottságának elnöke és egyetemi oktató –, akit ""már egy évvel korábban is vendégül láttunk"". A lap beszámolója szerint Illés ""elismerését fejezte ki a környezetvédelmi munkáért, elsősorban a teljes körű környezetvédelmi rendszer befejezéséért, a rekultiváció felgyorsításáért"". Tolnay Lajos az üzlettársával ellentétben nem kapott kitüntetést, de  beskatulyázták enélkül is. A  Figyelő egyik korábbi írása  szerint a Mal  tulajdonosát jobboldalon „szociprivatizátornak”, a baloldalon  „konzervatív tőkésnek” tartják. Érvet mindkét oldalon lehet találni: a Bakonyi Bauxitbánya Kft.-ben 1996-1997-ben a Gyurcsány Ferenc érdekeltségébe tartozó mosonmagyaróvári  Motim is tulajdonos volt (a Malnak, illetve Tolnaynak a Bauxit Bányavagyonkezelő Kft.-ben és az Első Magyar Timföldipari Kft.-ben is volt Gyurcsánnyal közös érdekeltsége). A vállalkozó ugyanakkor vélhetően a jobboldallal sem  volt ellenséges viszonyban. Erre utal, hogy 1998 és 2001 között –  részben a mostani Orbán-kormányban NFÜ-elnökké kinevezett Petykó Zoltán  vezérigazgatósága idején – igazgatósági tag lehetett az állami tulajdonú  Hungexpóban, előtte pedig az Antall-kormány államtitkárnak kérte fel. A harmadik tulajdonos Petrusz Béla, aki  mérnökként 1966-ban a Székesfehérvári Könnyűfémműben kezdte pályáját,  majd fejlesztési vezetőként dolgozott az inotai kohóban, amelyet  1991-től 1996-ig ügyvezető igazgatóként irányított. 1998-ig ő volt a  Magyar Alumínium Kft. első számű vezetője. A bauxit alapanyagát a cég részben hazai és boszniai tulajdonú bauxitbányákból,   részben montenegrói és boszniai társaságoktól szerzik be. A feltárt és   gazdaságosan kitermelhető hazai, boszniai és montenegrói bauxitvagyon   korlátozott mennyiségben áll rendelkezésre, ezért a társaság már a montenegrói Niksic térsége iránt érdeklődik. Ott jelenleg 350 ezer  tonna biztos bauxitkészlet található, de a  szakemberek további 2-4  millió tonna meglétét valószínűsítik. A  társaság egyébként is terjeszkedik a régióban: 2001-ben  megvásárolta a  zeolitokat és timföld őrleményeket gyártó szlovén SILKEM  d.o.o.  többségi tulajdonrészét, majd 2004-ben a boszniai privatizáció során  többségi tulajdont szerzett a Rudnici Boksita Jajce  bauxitbánya  társaságban - olvasható a Napi Gazdaság Top100 kiadványának a cégről és tulajdonosairól szóló cikkeiben. A bauxitbányászat és az arra épülő alumíniumipar Magyarországon két nagy területre összpontosult. Az egyik a Móri-árok  és a Bakony talákozása, ahol Iszkaszentgyörgy körzetében működnek  kizárólag mélyművelésű bányák. A másik körzet, a Dél-Bakonyban  Halimba-Nyirád-Szőc térsége, ahol mélyművelésű és külszini fejtéses  bányák egyaránt találhatók – áll az  erettségi.com  oldalon olvasható egyik  földrajztételben . A kibányászott bauxit alumíniummá való feldolgozásának egyik fázisa a  timföldgyártás. Hazánkban három timföldgyár volt (a legnagyobb kapacitású Ajka mellett Almásfüzítőn és Mosonmagyaróváron, ez utóbbi volt a legkisebb). Bár a timföldgyártás mára jelentősen, nagyjából évi háromszázezer tonnára csökkent – az almásfüzítői gyárat el is bontották –, a zagytározók mindenhol megmaradtak. A következő lépés timföldből aluminiumot előállító kohászat. Az országban alumíniumkohóból is három volt. Azonban már a rendszerváltás után szinte közvetlenül, 1991-ben leállították a tatabányai és az ajkai alumíniumkohót (mindkét gyár szénnel termelt elektromos energiát használt, ami a magas ár miatt gazdaságtalan volt). A harmadik, inotai kohót egészen 2006-ig működött, ekkor, tehát már a Mal tulajdonában volt, amikor azt is lekapcsolták. A kész alumíniumot könnyűfémművekben dolgozzák fel, ezek egyike, a kőbányai, szintén a Mal érdekeltségébe tartozik, de már évek óta nem működik.",,0
693,699,https://magyarnemzet.hu/gazdasag/mar-latszik-a-zoldberuhazasok-hatasa-7457645/,gazdasag,magyarnemzet.hu,Somogyi Orsolya,2019. november 4. hétfő 11:33,Már látszik a zöldberuházások hatása,"Kevesebb áramot állítottak elő a magyarországi erőművek tavaly, miközben nőtt a termékük iránti igény, és új rekordterheléseket is regisztráltak. Látható viszont a kisebb és a nagyobb napelemes beruházások hatása, a teljes áramtermelésben a zöldek részaránya nyolc százalék fölé emelkedett.","A nettó villamosenergia-fogyasztás tavaly 1,15 százalékkal haladta meg az egy évvel korábbit, a megújuló energiaforrásokból előállított villamos energia részaránya pedig átlépte a nyolc százalékot – derült ki a Magyar Energetikai és Közmű-szabályozási Hivatal, valamint a rendszerirányító Mavir Zrt. közös kiadványából. Az adatokból az is kitűnik, hogy míg a bruttó hazai villamosenergia-termelés közel három százalékkal csökkent, addig az import-export szaldó csaknem ugyanennyivel emelkedett, a 2018-ban 1209 MW és 3392 MW szélsőértékek között változott. A legmagasabb bruttó csúcsterhelés 2018. december 19-én döntött rekordot –6,8 Celsius-fokos napi átlaghőmérséklet mellett 6869 MW-os értékkel – emlékeztet a kiadvány –, ami 1,3 százalékkal múlta felül az egy évvel korábban regisztrált 6780 MW-ot. A nyári napi csúcsterhelés értéke június 21-án volt 6358 MW regisztrált értékkel, 26 fokos napi átlaghőmérséklet mellett. A nyári csúcs értéke egy MW-tal emelkedett az előző évben mért nyári csúcsértékhez (2017. június 28-én 26,4 Celsius-fokos napi átlaghőmérséklet melletti 6357 MW-hoz) képest, ami 0,02 százalékos növekedést jelent. A kissé csökkenő belföldi áramtermeléshez felhasznált energiahordozók közül csak a megújulók mértéke növekedett, megközelítette a 8,5 százalékot. Igaz, abszolút értékben 138 petajoule-ról 132-re csökkent az előállítás mértéke, ám ezen belül a napenergia aránya több mint háromszorosára nőtt, vagyis már tavaly éreztették a hatásukat a napelemparkos nagyberuházások, és folytatódott a háztartási méretű kiserőművek összteljesítő képességének bővülése, amely közel 40 százalékkal volt magasabb, mint egy évvel korábban. Jelentős mértékben nőtt a zöld kategórián belül a biomassza és a hulladék felhasználásának mértéke is, 12, illetve 13 százalékos bővülést mutatnak a számok. Kismértékben a víz és a biológiailag lebomló hulladék energetikai hasznosításának aránya is nőtt. Míg a megújulóalapú termelés nőtt, tavaly nagy hagyományos erőmű nem csatlakozott a villamosenergia-rendszerhez, viszont új gépegységek igen. Így a múlt év végén a villamos energiát előállító erőművek bruttó beépített teljesítőképessége 8878,5 MW volt, az érték 261,6 MW-tal haladta meg a 2017-es évit. A fogyasztói igényeket napi 2000–3400 MW import biztosítása révén teljesítette a rendszerirányító, ennek alsó határa megegyezik a paksi atomerőmű kapacitásával, vagyis ha az önellátó áramtermelés a cél, akkor elfér az országban még egyszer 2000-2200 MW kapacitás. A hivatal kiadványa végezetül megjegyzi, hogy az import behozatalához szükséges határkeresztező távvezeték-kapacitások az év során rendelkezésre álltak, ám a jövőben várható további magas import mellett kockázatot jelentenek a tartalékok nem mindig megfelelő műszaki jellemzői.","[""áram"",""erőművek"",""fogyasztás"",""hatás"",""villamosenergia"",""zöldberuházások""]",0
861,1638,https://aktiv.origo.hu/gazdasag/hirek/hazaihirek/20030912jovore.html,gazdasag,aktiv.origo.hu,[origo],,2004-től innovációs járulékot fizetnek a vállalkozások,"A társas vállalkozások korrigált nettó árbevételük 0,2 százalékát innovációs járulékként fizetik be az adóhatósághoz, a kutatás-fejlesztés állami támogatási rendszerének módosítása értelmében.","Elkülönített állami pénzalapot, Kutatási és Technológiai Innovációs Alapot hoznak létre, amely a K+F tevékenység állami támogatását biztosítja. Az alap két fő bevételi forrása a gazdasági társaságok által fizetett innovációs járulék és a központi költségvetési támogatás, emellett belföldről és külföldről egyaránt elfogadhat  önkéntes befizetéseket, hozzájárulásokat, segélyeket és adományokat. A gazdasági társaságoknak előírt járulékfizetési kötelezettség biztosítja az üzleti szféra hozzájárulását a K+F tevékenység finanszírozásához. Azt is előírja a jogszabály, hogy az Alap költségvetési támogatása nem lehet kevesebb, mint a vállalkozások által befizetett járulék. Innovációs járulék terheli a számviteli törvény hatálya alá tartozó valamennyi gazdasági társaságot, csak az egyéni vállalkozók, az evázók és a 10 főnél kevesebb alkalmazottat foglalkoztató mikrovállalkozások mentesülnek a fizetési kötelezettség alól. Az újonnan alakuló gazdasági társaságoknak sem kell számolniuk a kötelezettséggel az alapítás évében. Azok a társaságok, amelyek saját forrásból kutatási-fejlesztési tevékenységet végeznek, illetve finanszíroznak, ennek a tevékenységnek a számvitelileg kimutatható költségeit levonhatják a bruttó járulékfizetési kötelezettségből. A járulék mértéke, befizetése A járulék induló mértéke a helyi adókról szóló törvény alapján megállapított üzleti évi korrigált nettó árbevétel 0,2 százaléka, 2005-ben 0,25 százaléka, 2006-ban pedig már 0,3 százaléka. A járulékot a fizetésre kötelezett társaságok maguk állapítják meg, vallják be és fizetik meg az adóhatóságnak, mégpedig az adóévet követő év május 31-éig. Tekintettel arra, hogy a törvény 2004. január 1-jén lép hatályba, az első befizetést 2004. május 31-éig kell teljesíteni, a 2003-as árbevétel alapján. Azt adóévben járulékfizetésre kötelezett vállalkozásoknak háromhavonta előleget kell fizetniük, a harmadik hónapot követő hónap 20-áig, valamint előlegbevallást is kell készíteniük. A befizetett előleg és a járulék éves nettó összege közötti különbözetet az éves befizetési határidőig kell megfizetni, illetve eddig az időpontig lehet visszaigényelni az esetleges túlfizetést is. Az APEH a befizetett járulékokat átutalja az Alapnak a Magyar Államkincstárnál vezetett számlájára. Mire használhatók fel az Alap forrásai Legalább a vállalkozások által befizetett járulék összegét a gazdasági társaságok által megvalósított kutatási technológiai innovációs támogatásokra kell felhasználni, az állami költségvetés által biztosított források pedig továbbra is lehetővé teszik a nem vállalkozási kutatóhelyek támogatását. A forrásokból elsősorban nyílt pályázattal lehet részesülni. Pályázaton kívüli támogatást maximum az Alap tárgyévi kiadási előirányzatának 5 százalékáig lehet adni. A támogatások igénybevételének feltételeiről minden kedvezményezettel szerződésben kell megállapodni. Az Alap felett az oktatási miniszter gyakorolja a rendelkezési jogot és ő felelős a felhasználásáért is. Az Alap működtetésével, a források elosztásával a Nemzeti Kutatási és Technológiai Hivatal, valamint a Kutatási és Technológiai Innovációs Tanács foglalkozik.","[""járulék"",""kutatás-fejlesztés"",""vállalkozás"",""támogatás""]",0
1223,4010,https://aktiv.origo.hu/gazdasag/hirek/hazaihirek/20030224kismertekben.html,gazdasag,aktiv.origo.hu,[origo],,Kismértékben nőtt a mobilosok száma,"Januárban 6 962 238-ra nőtt a mobiltelefon-előfizetők száma, ami 1,4 százalékos havi, és 37,7 százalékos éves bővülést jelent - áll a Hírközlési Főfelügyelet gyorsjelentésében.","A 100 ezer főt jelentő havi növekedés a negyedével marad el a bázisidőszak értékétől, ami a növekedés kifulladását jelzi. A 100 lakosra jutó előfizetések száma 68,6-ra nőtt januárban a tavaly decemberi 67,6-ról. Az aktív mobil-előfizetők 49,39 százalékát a Westel, 38,09 százalékát a Pannon GSM tudhatja magáénak, mely mind a két szolgáltatónál csökkenést jelent januárban az azt megelőző hónaphoz képest. A Vodafone januárban 40 ezer fővel 12,53 százalékra növelte részesedését az aktív mobil-előfizetők piacán a tavaly decemberi 12,13 százalékról.","[""gyorsjelentés"",""mobiltelefon-előfizető"",""éves bővülés"",""Hírközlési Főfelügyelet""]",0
8,634,https://index.hu/sport/forma1/2009/07/27/massa_tulelte_hamilton_megnyerte/,sport,index.hu,Joó Gábor,2009.07.27. 14:21,"Massa túlélte, Hamilton megnyerte","Idén annyi minden volt a Magyar Nagydíjon, mint öt másikon összesen. Felipe Massa balesete a legemlékezetesebb, a pilóta lassan túl van az életveszélyen, de a McLaren visszatérésére is kevesen számítottak. Az időmérő rendszer sem romlott el legalább 25 éve és leeső kerék miatt sem tiltottak még el csapatot az F1-ben. A Hungaroringen minden lehetséges.","Négy csapat tűnt esélyesnek  a Magyar Nagydíjra, a McLaren, a Ferrari, a Red Bull Racing egy-egy pilótája  dobogón  is végzett, csak a vb-t vezető  Brawn GP maradt le  róla. Lewis Hamilton az időmérőtől eltekintve uralta a hétvégét, de vasárnapi győzelméig rengeteg dolog történt, ahogy azt a Hungaroringen az utóbbi években megszokhattuk. A szezon talán legeseménydúsabb nagydíja lett a mogyoródi. Pénteken a  szabadedzésen feltámadó  McLaren-Mercedes jelentett meglepetést, Heikki Kovalainen az első, Lewis Hamilton a második tréninget nyerte meg. Szombaton az angol formája folytatódott, a harmadik szabadedzésen sem tudták megfogni, favoritnak tűnt az időmérőre. Azt viszont nem nyerte meg, sőt, igazából lényegtelenné vált, ki a leggyorsabb, mert Felipe Massa  életveszélyesen megsérült . A brazilt egy rugó találta fejbe, amikor jóval 200 kilométer/óra fölött száguldott a pálya második leggyorsabb pontján. A gumifalnak ütközött, a mentőknek kellett kiszedniük az autóból. A felvételekből derült ki, az alkatrész, ami Rubens Barrichello autójából esett ki, a bal szeme fölött találta el sisakját, teljesen összeroncsolta, a ferraris homlokán vérző sebet ütött. Massát előbb a pálya egészségügyi központjába, majd helikopterrel a Honvéd-kórházba szállították. (A videón az is látszik, amikor kiesik a rugó a Brawnból.) Az időmérő utolsó harmada nyugodtabban ment le, mert Massa mozgatta a karját, fájó fejéhez emelte, így úgy tűnhetett, nincs életveszélyben. Le is futották a tréning utolsó tíz percét, de az idő lejártakor senki nem tudta a rajtsorrendet, mert elromlott a pálya időmérő rendszere. Perceket kellett várni az eredményekre, a pilóták a boxban egymást kérdezgették, ki milyen időt futott. Vasárnapra derült ki, a káoszt egy  szakadt kábel okozta .  Fernando Alonso lett a nyertes, a Red Bullokat és Lewis Hamiltont előzte meg, aki negyedikként rajtolhatott. A sorrenddel keveset foglalkoztak, mert a Honvéd-kórházból nyugtalanító hírek jöttek Massa állapotáról: életmentő műtétet hajtottak rajta végre, mert beszakadt a koponyája. Szombat estére a tavalyi vb-2. kómába került, lélegeztetőgépen, mesterséges altatásban hagyták. A kórház elé rajongók gyűltek, Rubens Barrichello, a Ferrari-csapatfőnök Stefano Domenicali és az F1-főnök Bernie Ecclestone bement látogatni. Az orvosok vasárnap reggelre tervezték Massa felébresztését, amikor délelőtt megérkezett várandós felesége és családja,  megtették, de csak percekre , hamar visszaaltatták. Az újabb CT-vizsgálat után kiderült, valószínűleg nincs agykárosodása, de még két napot kómában lesz. A Hungaroringen Massa csapata táblával üzent sérült pilótájának, a futam eggyel kevesebb autóval indult. Fernando Alonso vezetett, de a szenzációsan rajtoló Lewis Hamilton leelőzte Mark Webbert, és hamar befogta. Előznie nem kellett, Alonso kiesett, mert a boxba ment, ahol rutin feltöltésnél és kerékcserénél szerelői rosszul rögzítették jobb első kerekét. A kétszeres világbajnok fél kört sem tudott menni vele, a kerék lerepült, ő ismét a depóba, majd akkora hátrányba kényszerült, hogy inkább feladta a futamot. Hamilton az élen utolérhetetlen volt, a Mark Webbert depóban leelőző Kimi Raikkönen sem tudta tartani tempóját. A vb-esélyesek mellékszereplővé váltak, Sebastian Vettel az első kanyarban koccant a ferrarissal, majd később technikai gonddal kiállt, Jenson Button a pontszerzésért küzdött. Az angol a 8. helyen lavírozott, végül a hetedik is sikert jelentett neki, mert a harmadik Mark Webber keveset hozott rajta, még mindig 18,5 ponttal vezet. Lewis Hamilton idén először  győzött , Raikkönen először lett második, ami a McLaren, illetve a Ferrari legjobb idei eredménye. Mogyoródon nyert először KERS-es autó futamot a Forma-1-ben. A verseny viszont csak este ért véget, amikor az ellenőrök  eltiltották az egész Renault-istállót  a következő nagydíjtól Alonso leeső kereke miatt. Kiderült, már pillanatokkal a hibás rögzítés után tudták, leszakadhat a kerék, mégsem állították meg a spanyolt, aki pedig érdeklődött is a hibáról, érezte, valami gond van. Az F1 biztonsági szabályai ellen vétettek, de megfellebbezték a döntést, így az nem jogerős. Ha az lesz, Alonsónak ki kell hagynia hazai, valenciai futamát, ha csak nem ül át másik istálló autójába. Az már korábban kiderült, Massa hosszú ideig nem versenyezhet, de állapotáról hétfő reggelre újabb pozitív hírek jöttek: többször felébredt,  passzívan kommunikál, mozgatja végtagjait , vizsgálati eredményei jók, megkezdődhetett a lassú felépülés. Orvosai ezt még nem hajlandóak kijelenteni, de olyan lehet, mint balesete előtt.",,1
316,1720,https://index.hu/tudomany/tortenelem/2017/05/02/miert_nem_akadalyozta_mag_a_belugy_hogy_a_legnagyobb_magyar_tehetseg_disszidaljon/,tudomany,index.hu,Vörös Csaba,2017.05.02. 12:23,A labdarúgócsapat összetételét operatív úton irányítottuk,"Varga Zoltán 1968. október 11-én elhagyta a mexikói olimpia helyszínét, és ismeretlen helyre távozott. Miért disszidált Varga, mit tudott az állambiztonság róla és a feleségéről, és módjában állt-e a hatóságnak megakadályozni a házaspár külföldön maradását? Vendégszerzőnk a kutatható levéltári dokumentumokból keresi a választ a kérdésekre.","Az, hogy Varga Zoltán, a címvédő magyar labdarúgó-válogatott sztárja lelépett a mexikói olimpiai faluból, óriási botrány volt ötven éve, ami után nemcsak Varga kapott papíron négy évet, de azok felelőssége is felmerült, akik miatt a Varga házaspár Nyugatra mehetett. Hogy pontosan mik voltak a disszidálás körülményei, a számos megjelent írás ellenére ma sem tisztázott teljesen. Most állambiztonsági és rendőrségi iratokból, valamint a majdnem fél évszázados ügy érintettjeinek visszaemlékezéseiből próbáljuk rekonstruálni a történteket. A kétrészes cikk itt olvasható első felében a csapattársak, edzők, ügynökök és barátok vallomásai és jelentései alapján mutatjuk be a körülményeket, valamint azt, hogy miként hálózta be az állambiztonság a Fradi, a válogatott és a magyar foci rendszerét a hatvanas években. A holnap olvasható második részben azzal a hipotézissel foglalkozunk, hogy bár a Belügyminisztérium (BM) legalábbis megakadályozhatta volna a legnagyobb magyar tehetség távozását, valamiért mégsem tette. – állt a magyar olimpiai válogatott legnagyobb tehetségének disszidálásáról kiadott MTI-közleményben. Varga tagja volt az 1964-ben olimpiát nyert labdarúgócsapatnak, ami négy évvel később jó eséllyel pályázott az újabb címre. Ekkor még csak 23 éves, ünnepelt sztár a Ferencvárosban, a közönség imádja, Albert Flórián mellett a legnagyobb zseniként tartják számon. Hogy lelépett az olimpiai csapat szálláshelyéről, egyértelmű árulásnak számított – ennek körülményei azonban még ma sem tisztázottak teljesen. A kutatás talán legfontosabb eredményét megelőlegezve: Varga állítása szerint öt hónapos terhes feleségével nem tervezték meg előre a disszidálást, az olimpia idején éppen a Benelux államokban turistáskodó nejével útközben találták ki az egészet. A róluk szóló dosszié mindezt egyértelműen cáfolni látszik. Lakat Károly elmondásából ismerhetjük meg az október 11-i napnak a történéseit. A reggelinél Varga hasmenésre panaszkodott, és dr. Lakat Károly, a Ferencváros és az olimpiai válogatott edzőjének engedélyével a szálláson maradt. Páncsics Miklós volt a szobatársa, aki vallomása szerint eleinte nem gyanakodott semmire, ám később Novák Dezső csapatkapitánnyal átvizsgálták Varga holmiját; hiányoztak a tisztálkodószerei és a borotválkozókészlete, amiből arra következtettek, hogy nem tér vissza a szállásra. Este spanyol nyelvű telefonhívást kaptak, az ismeretlen hívó arról tájékoztatta a magyarokat, hogy Varga Zoltánt ne várják vissza. Még az este megtudták, hogy a csehszlovák labdarúgók látták távozni Vargát a 28 fokos melegben, amint ballonkabátot, kalapot viselt és kézitáskát cipelt. Kortörténeti dokumentumoknak is felfoghatók a tanúkihallgatási jegyzőkönyvek. A dosszié szerint Varga kizárólag a szobatársával, Páncsiccsal barátkozott. „Varga Zoltán érdekes típus volt, mert amit a fejébe, vett azt 2-3 hónapig következetesen csinálta, de ha ez idő alatt nem sikerült megvalósítania, akkor nem volt kitartása folytatni” – jellemezte őt Páncsics a rendőrségen, hozzátéve, hogy Varga nehezen teremtett kapcsolatot a csapattársaival, ritkán járt el szórakozni a többiekkel, a házasságkötése után pedig még ritkábban. – jellemezte a rendőrségen játékosát Lakat, hozzáfűzve, hogy Varga „túlzott becsvágya folytán rögtön többet akart a maga számára”. A rendőrség kihallgatta Novák Dezsőt is. A „Nemere” fedőnéven mellesleg a III/III. informátoraként is beszervezett Novák nemcsak vallomást tett, hanem jelentett is az esetről a belügy felé. Novák a vallomásában elítélte Varga cselekedetét: „Varga Zoltán disszidálása okát nem ismerem, de véleményem szerint nem voltak itthon olyan komoly problémái, ami indokolta volna ezt a lépését.” Az október 11-i Népsport éppen azon a napon ismerteti Varga Zoltán életútját az „Olimpiai arcképcsarnok” rovatban – sőt, közli a Salvador elleni kezdő tizenegyet is, benne Varga nevével –, amikor a játékos már elhagyta a csapatot. „Néhány évvel ezelőtt inkább még csak egy ígéretes tehetségű srácként tartották számon, a sportág szurkolótábora azonban már akkor is valami különleges féltő szeretettel vette körül.” És a konklúzió: Október 13-án olvasható a Salvador elleni mérkőzés beharangozója, a kerethirdetésből ekkor már mindenféle magyarázat nélkül kimarad Varga Zoltán. Egy nappal később ismertetik a mérkőzés eseményeit, itt sem szerepel, azonban az újság utolsó oldalán rövid MTI-hír jelenik meg „Megszegte olimpiai esküjét” címmel, amit bemondanak a rádióban és a televízióban is. „A Guadalajarában tartózkodó magyar labdarúgócsapat vezetői közölték, hogy Varga Zoltán játékos elhagyta a csapat szálláshelyét, valamint Mexikót és nem tér vissza együtteséhez. Varga cselekedete a magyar sportolók körében nagy felháborodást keltett, a tettét mélyen elítélik.” Varga Zoltán abból a XIII. kerületi, másfél szobás szövetkezeti lakásból indult el Mexikóba, amelyet Albert Flóriántól vásárolt. Albert 1965. szeptember 28-án adta el az ingatlant Vargának, aki három év alatt sem íratta át a nevére. A hivatalos eljárás szerint minden disszidens lakását zárolták a benne lévő értékekkel együtt. Utazás előtt Varga az anyósának adta oda a kulcsokat, hogy járjon fel virágot locsolni, amíg haza nem térnek. A rendőrök a szemrevételezés után egyértelműen kijelentették, hogy Vargáék „előre kitervelték szökésüket”. – magyarázta tettét  Varga a „Császár és utána a sötétség” című könyvben.   Varga disszidálása előtt az FTC csapatát a széthullás fenyegette. Az állambiztonság a folyamatosan beérkező jelentésekből értesült erről. A „Bakos” fedőnevű ügynök már 1966-ban felhívta a figyelmet arra „hogy állítólag Varga Zoltán és Albert Flórián között komoly összetűzés zajlott le, ennek kapcsán a két játékos nem is beszél egymással, és Varga ezért el akart menni a csapattól.” 1968 januárjában Lakat Károly ugyanakkor megjegyzi: „Kezd kialakulni egy Varga–Albert-ellentét.” Erről az időszakról mondta Tobak Csaba történész, a Fradi Múzeum vezetője: „Csapaton belül teljesen hétköznapi ellentétek működtek, de ezeket nagyon ügyesen felhasználták ellenük.” Mivel két dudás nem fért meg egy csárdában, Vargának lépnie kellett. Először át akart igazolni a Honvédhoz, ahová Mexikó előtt alá is írt, de aztán visszakozott. „Két lehetőség állt előttem: vagy abbahagyom a futballt, vagy elmegyek a Honvédhoz – mondta Varga. – Kocsis Lajos segített, aláírtam hozzájuk. A szerződés megkötésekor át akartak adni 100 ezer forintot, de nem fogadtam el. Azt mondtam, csak az olimpia után.” Varga disszidálásának körülményei rávilágítanak a magyar labdarúgást a hatvanas években övező körülményekre. Például arra, hogy a BM még az olimpiai csapat összeállításába is beleszólt: Fazekas József rendőr hadnagy azzal hencegett, hogy Szucsányit ezzel egyébként élete lehetőségétől fosztották meg; a középpályás két évvel később edzés közben halt meg, amikor belecsapott a villám. Fazekas még hozzáteszi, hogy „a BM III/3. osztály felé játékosok vagy hozzátartozóik útlevelének kiadását vagy megvonását javasoltuk”. A hadnagy azt is megjegyzi, hogy „a magyar labdarúgó-válogatott kerettagjainak feleségeit differenciáltan figyelőztettük a BM III/3. osztály felé, abból a célból, hogy az érintettek tudtunk nélkül feleségükkel, gyermekükkel együtt ne utazhassanak Nyugatra”. Az utólagos magyarázatokból úgy tűnhetne, hogy Mexikó előtt az összes megelőző intézkedés mintha csak arra irányult volna, hogy Varga Zoltán még véletlenül se tudjon disszidálni Nyugatra utazó feleségével együtt. Ezek persze részben önigazoló szövegek, de ettől még az alapkérdés megválaszolatlan: hogyan történhetett meg a disszidálás, mindent megtettek-e a hatóságok, hogy ezt megakadályozzák? 
                           Borítókép: Állambiztonsági Szolgálatok Történeti Levéltára 3.1.9. V-155548.",,2
2019,8944,https://www.origo.hu/gazdasag/hirek/vilaggazdasag/20011204europaban.html,gazdasag,www.origo.hu,[origo],2001.12.06. 14:19, Európában is közeleg a recesszió ,"Mind az üzleti szféra, mind pedig a fogyasztók egyre borúlátóbban látják a jövőt az eurózónában: az Európai Bizottság üzleti bizalmi indexe 5 és fél éves, fogyasztói bizalmi indexe pedig négyéves mélypontra süllyedt novemberben - közölte a Bloomberg hírügynökség. Szakértők ugyanakkor úgy nyilatkoztak, hogy az Európai Központi Bank csak a jövő év elején csökkenti ismét irányadó kamatát a gazdaság élénkítése érdekében.","Az Európai Bizottság fogyasztói bizalmi indexe novemberben mínusz 12-re süllyedt az októberi mínusz 10-ről, míg az üzleti bizalmi index értéke mínusz 18 volt az októberi mínusz 16 után. Az unió vezető testülete 25 ezer fogyasztó és 50 ezer cégvezető megkérdezése alapján számítja a gazdasági szereplők jövőbeli várakozásait számszerűsítő indexértékeket.  A Bloomberg emlékeztet: a valutaunió gazdasága a harmadik negyedévben már csak 0,1 százalékkal bővült, míg Egyesült Államok gazdasága recesszióba süllyedt. Mindez jelentős elbocsátási hullámhoz, csökkenő kereslethez és a fogyasztói bizalom megingásához vezetett.  A kedvezőtlen makrogazdasági adatok miatt egyre nagyobb nyomás nehezedik az uniós jegybankra annak érdekében, hogy irányadó kamatának csökkentésével élénkítse a gazdaságot. Az Európai Központi Bank mozgásterét tágítja, hogy a gazdaság lassulásával együtt jelentősen mérséklődik az infláció: a pénzromlás éves üteme már majdnem elérte a jegybank által kívánatosnak tartott 2 százalékos szintet. A tendenciát tovább erősíti, hogy az unió statisztikai hivatalának keddi közleménye szerint az ipari termelői árak az euróövezetben 0,6 százalékkal csökkentek októberben.  A Bloomberg által megkérdezett elemzők döntő többsége ennek ellenére úgy vélte, hogy az Európai Központi Bank döntéshozói idei utolsó, csütörtöki ülésükön még nem mérséklik tovább az alapkamatot: 21 közgazdász közül 19 úgy vélekedett, hogy erre csak januárban lehet számítani.  (Üzleti Negyed) Ajánlat: Európai Bizottság Európai Központi Bank Korábban: Borúlátó európai cégvezetők (2001. december 3.)","[""Európa"",""kamat"",""bank"",""eurózóna"",""recesszió"",""jegybank"",""bizalmi index"",""gazdaságélénkítés"",""Európai Bizottság"",""Bloomberg"",""Európai Központi Bank""]",0
427,5773,https://www.origo.hu/tudomany/20200701-az-udvar-tiltakozasa-ellenere-vezette-oltar-ele-elete-nagy-szerelmet-ferenc-ferdinand.html,tudomany,www.origo.hu,Elter Tamás,2020.07.01. 22:00,Tragédiával végződött a Habsburg szerelmi házasság,"Ferenc Ferdinánd főherceg, az Osztrák-Magyar Monarchia trónörököse kereken százhúsz éve, 1900. július elsején vezette oltárhoz szerelmét, Chotek Zsófia cseh grófnőt, Ferenc József császár és a bécsi udvari körök határozott tiltakozása ellenére. A főhercegnek élete végéig viselnie kellett „engedetlensége"" következményeit: bájos és jólelkű ifjú feleségét egészen a főhercegi pár Szarajevóban bekövetkezett haláláig kiközösítette és valóságos páriaként kezelte az udvar. Csak Rudolf özvegye, Stefánia koronahercegné állt ki tüntetően Zsófia mellett. Ferenc Ferdinánd és hitvese az őket ért méltánytalanságok ellenére boldog családi életet élt egészen 1914. június 28-ig, a világot lángba borító szarajevói merényletig.","„  Ne halj meg Zsófi, könyörgök, ne halj meg! "" (A szarajevói merényletben halálosan megsérült Ferenc Ferdinánd utolsó szavai a feleségéhez) A 19. század második felében az Osztrák-Magyar Monarchia államrendjét a klasszikus polgári konzervatív-liberális szellemiség jellemezte. Az évtizedeken át prosperáló soknemzetiségű Duna-menti birodalomban a kor mércéjével mérve fejlettek voltak a polgári szabadságjogok, fejlett volt a sajtószabadság, és a Monarchia nagyvárosaiban, Bécsben, Budapesten, Prágában vagy Zágrábban pezsgő kulturális-társasági élet zajlott. A bécsi Hofburg évszázados falai mögött azonban mintha megállt volna az idő: az udvar a polgári korszakban is az ősrégi és merev spanyol etikett ceremoniális szabályai szerint élte mindennapi életét. Az udvarban Ferenc József császár személye számított az állandóság szimbólumának, ezért tűnik ironikusnak, hogy éppen az uralkodó felesége, a Wittelsbachok szabad szellemiségét képviselő Erzsébet császárné szállt szembe először nyíltan is az ósdi etikettel. Sisi számra elviselhetetlen volt az udvar fojtogatóan merev és rideg légköre, de ezen minden szándéka ellenére, még ő sem tudott változtatni. A briliáns intellektussal megáldott Rudolf trónörökös, aki anyjától örökölte szabad szellemiségét, szintén sokat szenvedett az udvar konzervativizmusától. Felvilágosult nézetei miatt éles ellentétbe került az apjával, azzal pedig, hogy „rangjához méltatlan, nem udvarképes elemekkel"", vagyis művészekkel, újságírókkal, illetve polgári származású értelmiségiekkel ápolt baráti viszonyt, mély megbotránkozást váltott ki az udvarban. Rudolf 1889. január 30-án a mayerlingi vadászkastélyban történt  máig tisztázatlan hátterű halála  után, a trónöröklés rendje szerint Ferenc József császár öccse, Károly Lajos főherceg lett az osztrák-magyar trónörökös. Az állandóan betegeskedő főherceg 1896.. március 19-én bekövetkezett halála után fia, Habsburg-Lotaringiai Ferenc Ferdinánd főherceg vált a Monarchia trónörökösévé. Az új trónörökös-főherceg ugyan egyáltalán nem azt a fajta szabad szellemiséget képviselte, mint Rudolf vagy Sisi, de a Monarchiával kapcsolatos jövőbeli tervei miatt ő is éles ellentétbe került Ferenc József császárral. Ferenc Ferdinánd - aki II. Ferencként kívánt trónra lépni – meggyőződéssel vallotta ugyanis, hogy a Monarchiát az osztrák-magyar primátusú dualizmusból egy trialista államszövetséggé kell átalakítani, amelyben az Osztrák-Magyar Monarchia népességének ötven százalékát kitevő szlávság lesz a birodalom harmadik pillére. Ferenc József császár, aki élete végéig az 1867-es osztrák-magyar kiegyezést tekintette a Monarchia fundamentumának, élesen kikelt unokaöccse tervei ellen. Emiatt csakúgy, mint a fiát, Rudolfot, Ferenc Ferdinándot sem vonta be a politikai döntéshozatalba. A trónörökös- főherceg azonban mellőzése ellenére sem adta fel a terveit, mi több, 1908-tól a rezidenciáján, a bécsi Belvedere-kastélyban működő tanácsadó testülete, az úgynevezett „kis katonai hivatal"" valóságos exil-kormánnyá nőtte ki magát a Hofburg árnyékában. De Ferenc Ferdinánd nem csak a politikában, hanem a párválasztásban sem kívánta az udvar óhajait követni. A Habsburg-Lotaringiai házban sok évszázados hagyománynak számított, hogy a trónörökös csak királyi családból származó hitvest választhat magának. Ferenc Ferdinándot 1896-ban egy prágai társasági eseményen hozta össze a kifürkészhetetlen sors szeszélye az ősi cseh arisztokrata családból származó és sugárzó szépségű Chotek Zsófia grófnővel. A leány Izabella főhercegné, Frigyes főherceg hitvesének kíséretéhez tartozott. A főherceg első pillantásra beleszeretett a 28 éves bájos grófnőbe, és a fiatal nő iránt fellobbant szerelme viszonzásra is talált Zsófiánál. Több mint két évig titokban tartották kapcsolatukat, de amikor Ferenc Ferdinánd elhatározta, hogy minden várható nehézség ellenére feleségül veszi szerelmét, és e szándékát 1899-ben hivatalosan is bejelentette, kitört a botrány. A botránnyal dacolva Ferenc Ferdinánd makacsul kitartott házasságkötési szándéka mellett, és tüntetően eljegyezte Zsófiát. Ferenc József, a trónörökös nagybátyja eleinte hallani sem akart a „rangon aluli"" házasságról. Ám amikor látta unokaöccse hajthatatlanságát, és azt is, hogy Ferenc Ferdinánd kész akár szakításra vinni a dolgot az udvarral, nagy nehezen beadta a derekát. Hosszú viták és veszekedések után csak rendkívül szigorú, megalázó feltételek elfogadása mellett engedélyezte a házasságkötést. Először is a házasságot rangon alulinak („unstandesgemäß ) minősítette, mivel a Chotek-családot nem tartották a Habsburg-családdal egyenlő rangban születettnek, hiába számítottak Csehország egyik legősibb arisztokrata famíliájának. Ferenc József azt is megtagadta – bár megtehette volna – hogy a Chotek grófi famíliát a birodalmi főnemesség soraiba emelje. A morganatikusnak nyilvánított házasságkötés miatt Ferenc Ferdinánd és Chotek Zsófia utódait kizárta a trónöröklésből, a trónörökös hitvesének pedig a házasságkötés után sem járt a rangjának megfelelő „fenség"" megszólítás. Chotek Zsófia még a házasságkötés követően is csak a ""főnemes hercegnő"" (Fürstin von Hohenberg) címet használhatta, a rangja szerint járó főhercegné (Erherzogin) titulus nem illette meg. A császár azt is kikötötte, hogy a születendő gyermekek nem viselhetik a Habsburg családi nevet, ami helyett csak a von Hohenberg nevet használhatják. A rendkívül kemény feltételek megfogalmazásban Chotek Zsófia cseh származása is szerepet játszhatott. A házasságkötési ceremóniát 1900. július elsején az észak-csehországi Zákupy plébániatemplomában tartották meg. Az esküvőről a császári család tagjai tüntetően távolmaradtak, azon csak Ferenc Ferdinánd mostohaanyja, Mária Terézia portugál infánsnő vett részt a trónörökös két mostohahúgával, Mária Annunciáta és Erzsébet Amália főhercegnőkkel. Még a trónörökös édestestvérei sem jelentek meg az esküvőn. A házaspárnak, és különösen Zsófia „főnemes hercegnőnek"" az esküvő utáni években is számtalan megaláztatást kellett elviselnie. Zsófia hiába volt a birodalom trónörökösének törvényes felesége, senki sem szólíthatta őt jövendő császárnénak, csupán a jövendő császár feleségének (die Gemahlin des künftigen Kaisers ) nevezhették. A császári család minden udvari eseményen vagy társasági rendezvényen bántó módon viselkedett Zsófiával, másodosztályú személyéként kezelték, aki sem az opera illetve a színházi előadásokon nem ülhetett be a császári páholyba, és a díszszemléken sem utazhatott a férje hintójában. A sorozatos megaláztatások ellenére Ferenc Ferdinánd és Zsófia boldog, kiegyensúlyozott kapcsolatban éltek. A rideg és másokkal szemben általában kellemetlen modorú főherceg valósággal elhalmozta szeretetével imádott feleségét; a kettejük közötti szerelem egészen a sírig tartott. A cseh származású főhercegné bántó lekezelése és mellőzése csak még eltökéltebbé tette a trónörököst terveiben. A Belvedere-kastélyban működő tanácsadó testületébe nagy számba vont be cseh, szlovák, illetve délszláv politikusokat. A trónra lépése után Horvátországból, Boszniából és Krajnából egységes délszláv államalakulatot akart létrehozni, amelyet ugyanolyon jogok illettek volna meg a föderáción belül, mint Magyarországot, vagy Ausztriát. A trónörökösnek ez a terve viszont szembe ment Szerbia törekvéseivel, Belgrád ugyanis a nagyszerb nacionalista törekvések jegyében a saját szupremáciája alatt akart létrehozni egy Monarchiától független és önálló délszláv államalakulatot. Ferenc Ferdinánd ezért nem csak a magyar politikai osztály, hanem - más okokból - a szerb nacionalisták számára is az elsőszámú közellenséggé vált. 1914 nyarára különösen felforrósodott a Balkánon a helyzet, az 1912-1913-as balkáni háború nyomán. Ferenc Ferdinánd ebben a feszült légkörben kívánt látogatást tenni Boszniában, hogy megszemlélje az ott állomásozó osztrák-magyar hadtest nagy nyári hadgyakorlatát. Az ezt megelőző hetekben a császári titkosszolgálathoz több jelentés futott be arról, hogy a boszniai „Mlada-Bosna"" szerb-bosnyák nacionalista szervezet a trónörökös meggyilkolására készül. A hadgyakorlat június 28-án, a szerbek számára nemzeti gyásznapnak számító 1389-es rigómezei csata emléknapján kezdődött volna el, amit a szerb nacionalista körök nyílt provokációnak tekintettek. Bécsben éppen ezért igyekeztek lebeszélni a trónörököst a veszélyesnek látszó boszniai útjáról, ám Ferenc Ferdinánd hajthatatlannak bizonyult, és feleségével együtt, az eredeti programnak megfelelően elutazott Szarajevóba. Bosznia katonai kormányzóját, Oskar Potiorek táborszernagyot is értesítették Bécsből a földalatti Mlada Bosna csoport szervezkedéséről, de a kormányzó vaklármának vélte a figyelmeztetést, és elmulasztotta a megfelelő védelmi intézkedések megtételét. Pedig a bécsi kémelhárítás információi pontosnak bizonyultak, ugyanis a boszniai terrorszervezet a szerbiai „Fekete Kéz"" mozgalommal közösen jól előkészített merényletsorozattal készült a trónörökös látogatására. A trónörökös meggyilkolására szőtt tervekről a belgrádi kormány is tudhatott, hiszen a „Fekete Kéz"" titkos szervezet vezetője, „Ápisz ezredes"", vagyis Dragutin Dimitrijević - aki az 1903-as királygyilkosság vezéralakja volt-, a szerb titkosszolgálatban viselt magas beosztást. A merénylők pontosan ismerték a főhercegi pár útvonalát, amely mentén hat felfegyverzett merénylő várta a tömegbe vegyülve a gépkocsi-konvoj felbukkanását. Már a szarajevói városházán tett látogatása előtt bombát dobtak Ferenc Ferdinánd autójára, de ez nem sebesítette meg a főherceget. A trónörökös a merényletkísérlet ellenére sem volt hajlandó félbeszakítani a programját, és amikor a nyitott gépkocsija lekanyarodott a Latin-hídról, a tömegben megbúvó, éppen ott tartózkodó egyik merénylő közvetlen közelről több pisztolylövést adott le a főhercegi párra. A lövésektől súlyosan megsérült Ferenc Ferdinánd a gépkocsi padlójára hanyatlott, de nem veszítette el azonnal az eszméletét. Felesége, Zsófia főhercegné mellette feküdt ájultan. A trónörökös a feleségét szólongatta: ""Ne halj meg Zsófi, könyörögöm, ne halj meg!"" – ezek voltak Ferenc Ferdinánd utolsó szavai. A szarajevói pisztolylövés lángba borította a világot; napra pontosan egy hónappal később, 1914. július 28-án Ferenc József császár aláírta a Szerbia elleni hadüzenetet, ezzel pedig kitört az első világháború. A főhercegi párt még a halában is utolérte a kirekesztés; holttesteiket nem a Habsburg-család hagyományos temetkezési helyén, a bécsi kapucinus rendház kriptájába, hanem az alsó-ausztriai artstetteni kastély családi kriptájában helyezték örök nyugalomra.","[""Chotek Zsófia"",""Oskar Piotorek táborszernagy"",""Ferenc József"",""Gavrilo Princip"",""Ferenc Ferdinánd trónörökös"",""Erzsébet császárné"",""Habsburg-ház"",""morganatikus házasság"",""spanyol etikett"",""esküvői szertartás"",""bécsi kapucinus kripta"",""Bosznia-Hercegovina"",""Osztrák-Magyar Monarchia"",""Rudolf trónörökös"",""szarajevói merénylet, 1914"",""Mlada Bosna"",""Fekete Kéz""]",2
105,4356,https://magyarnemzet.hu/sport/korosztalyos-orszagos-teniszbajnoksagot-rendeznek-augusztusban-nyiregyhazan-7149203/,sport,magyarnemzet.hu,,2019. július 24. szerda 22:39,Korosztályos országos teniszbajnokságot rendeznek augusztusban Nyíregyházán,Több mint háromszázötven versenyző indul az augusztus 5. és 18. között megrendezendő korosztályos országos teniszbajnokságon Nyíregyházán – közölték a szervezők sajtótájékoztatón szerdán a nyírségi megyeszékhelyen.,"Becser Zoltán, a Marso Kft. ügyvezető igazgatója elmondta, a kéthetes versenyen a 12-18 éves korosztály hazai legjobbjai közel ezer mérkőzést fognak lejátszani. Az országos bajnokság a legrangosabb korosztályos teniszverseny Magyarországon, melynek a szabolcsi megyeszékhely legutóbb 1993-ban adott otthont. A nyíregyházi teniszcentrum pályáin naponta körülbelül száz mérkőzést játsszanak majd; a négy korcsoport egyéni és páros számai mellett hatvannégy együttessel csapatversenyt is tartanak, melyen a vidék- és a Budapest-bajnokságon legjobban szerepelt csapatok indulhatnak. Az egyéni versenyszámokban a ranglista alapján a legjobb negyvennyolc teniszező vehet részt a versenyen – tette hozzá az ügyvezető igazgató. Becser Zoltán szerint a legidősebb korosztályban olyan ifjú teniszezőkkel is találkozhat a közönség, akik néhány hete a Roland Garroson vagy a wimbledoni teniszbajnokság junior versenyein szerepeltek. Az augusztusi bajnokság előtt sem marad tenisz nélkül Nyíregyháza, július 27. és 29. között rendezik meg a Somlai Sándor Emlékversenyt, amely a legnagyobb összdíjazású felnőtt verseny idén Magyarországon. A férfi és női viadal összdíjazása 450 ezer forint lesz – mondta Poroszka Norbert, a Marso Tenisz Centrum Egyesület ügyvezetője a sajtótájékoztatón. Kovács Ferenc, Nyíregyháza polgármestere biztatónak nevezte a tenisz fejlődését a városban, mint mondta, az önkormányzat a sportág helyi infrastruktúrájának fejlesztésére és az utánpótlásképzés támogatására hosszú távú koncepcióval rendelkezik. A Marso Kft. 2017 végén vette át a helyi teniszklub működtetését, 2018 márciusában adták át a húszmillió forintos beruházással elkészült új teniszcentrumot. A létesítményben tizenöt salakos pálya áll a teniszezők rendelkezésére, a téli időszakban pedig egy vadonatúj, háromrétegű hőszigetelt teniszsátort alakítottak ki, amely három pályát fed le.","[""Magyarország"",""Nyíregyháza"",""tenisz"",""teniszbajnokság"",""utánpótlás""]",1
1879,7980,https://magyarnemzet.hu/gazdasag/majdnem-150-ezer-munkahely-megtartasat-vallaltak-8189609/,gazdasag,magyarnemzet.hu,,2020. június 2. kedd 12:13,Majdnem 150 ezer munkahely megtartását vállalták,"A múlt héten zárult versenyképesség-növelő pályázat jelentkezői 376 milliárd forint beruházást, és 143 600 munkahely megtartását vállalták – közölte a külgazdasági és külügyminiszter hétfőn Budapesten, a program keddi sajtótájékoztatóján.","Szijjártó Péter újabb forrásokat fog kérni a kormánytól a pályázat számára, mivel a jelentkezők igényei a háromszorosára emelt támogatási keretet is meghaladták. A beruházást tervező magyarországi cégek együtt 150 milliárd forint támogatást kérhettek, de a tárcavezető a pályázat zárultával már 178 milliárd forint költségvetési hozzájárulással számol. Szijjártó Péter a pályázatok területi eloszlását egyenletesnek, a jelentkezők tevékenységi körét pedig sokoldalúnak nevezte. A 948 tervezett beruházásból 772 vidékre irányul, és minden megyéből 10-nél több pályázat érkezett. A pályázók több mint 30 iparágban termelnek. 122 pályázattal az élelmiszeripari vállalatok aránya a legjelentősebb, de ennél alig kevesebben, 101-en érdekeltek az építőiparban, 97 cég pedig a fémipari termelést folytat. A jelentkezők 80 százaléka nem csupán magyarországi, de egyúttal magyar tulajdonú cég is, így a gazdaságfejlesztés erős vállalati alapokra támaszkodhat – értékelte a miniszter a versenyképességi program kilátásait. Véleménye szerint beláthatatlan, mikortól lehet járvány utáni korszakról beszélni, az viszont biztos, hogy a magyar gazdaság sikere a magyar cégek sikerétől függ a válságot követően. Szijjártó Péter ezzel indokolta, hogy a vállalati eredményekhez az államnak éppúgy kötelessége hozzájárulni most, mint az elmúlt 10 évben. Magyarország a munkahelyteremtő beruházásoknak köszönheti, hogy a járványveszély idején, a teljesen átalakult nemzetközi versenyben is kedvező helyzetből indulhat – tette hozzá. Kedden újabb 3 cég vehetett át támogatói okiratot a Külgazdasági és Külügyminisztériumban (KKM). A Ferro-Press Fémipari Szolgáltató Kft. 615,78 millió forintos beruházása 282,408 millió forint állami támogatást kap. A budapesti székhelyű cég Jászberényben termel, és közép-európai szinten is meghatározó vállalattá akar fejlődni. Évi 20 milliárd forint körüli árbevételéből csaknem 1 milliárd forint az elmúlt években már külföldi értékesítésből származott. Birgés Tibor tulajdonos-ügyvezető közölte, hogy a megítélt támogatásból a csomagolóanyag-gyártást szeretnék fejleszteni a megrendelői igényekhez igazodva. A beruházást a járvány hiúsította meg, a kormányzati támogatás tehát egy régóta tervezett fejlesztést juttat célba – tette hozzá. Pócs János országgyűlési képviselő (Fidesz) felidézte, hogy a KKM máskor is segített a jászságiaknak, ha a munkahelyeik veszélybe kerültek. 282,408 millió forint támogatást ítéltek meg a S.E.G.A. (Starters E-Components Generators Automotive) Hungary Kft. 601,882 millió forintos beruházásának is. Az autóipari vállalat a kínai SEG Automotive cégcsoport legnagyobb európai telephelyét működteti Miskolcon, emellett saját fejlesztési központtal is rendelkezik. Az évi 400 milliárd forintot meghaladó nettó árbevétel csaknem egésze külföldi értékesítésből származik. Technológiai célú fejlesztésük is a nemzetközi versenyképesség javítását célozta meg. Szabó-Lukovszki Béla műszaki ügyvezető igazgató közölte, hogy az új telephely jövőre készülhet el, és ezzel együtt valósítják meg a támogatott beruházásokat is Miskolcon. A város fideszes országgyűlési képviselője a döntéshozók legfontosabb feladatának nevezte a munkahelyek védelmét, hogy minél kevesebben kényszerüljenek segélyekre. Csöbör Katalin szerint a kormánynak és a vállalatoknak példát kell mutatniuk összefogásból, hogy biztosítsák a családok megélhetését. Az FF Fémfeldolgozó Zrt. 538,635 millió forintos fejlesztése 269,317 millió forint költségvetési hozzájárulással számolhat. A budapesti székhelyű cég Mezőtúron működteti a gyárát. Forgalmának túlnyomó többségét főképp német cégek beszállítójaként éri el. 2018-ban a 6 milliárd forintot meghaladó árbevételből több mint 5,9 milliárd forint származott külföldi értékesítésből. A kormánytámogatásban részesülő fejlesztés is a külföldi értékesítést segíti elő, megteremtve a feltételeket újfajta termékek gyártásához. Rév András elnök-vezérigazgató fontos segítségnek nevezte, hogy a válság idején a magyar vállalkozások rugalmas fejlesztési lehetőségre támaszkodhatnak. Boldog István országgyűlési képviselő (Fidesz) abban bízik, hogy a beruházás új munkalehetőségeket is teremt, hozzájárulva ahhoz, hogy a munkanélküliség Jász-Nagykun-Szolnok megyében is visszaálljon a járvány előtti, 4-5 százalékos szintre. Nem tartja ugyanakkor azt sem kizártnak, hogy a foglalkoztatottság az év második felében már a korábbinál is kedvezőbb arányt érjen el. A versenyképesség-növelő támogatásokat a kedvezményezettek az év végéig használhatják föl. A kormány eddig 72 cég támogatásáról döntött.","[""facebook"",""pályázat"",""Szijjártó Péter"",""versenyképesség""]",0
121,4929,https://magyarnemzet.hu/sport/marcz-tamas-potolhatatlan-embert-veszitett-el-a-magyar-nemzett-8261340/,sport,magyarnemzet.hu,,2020. június 18. csütörtök 14:59,Märcz Tamás: Pótolhatatlan embert veszített el a magyar nemzet,"Benedek Tibor háromszoros olimpiai aranyérmes, világ- és Európa-bajnok vízilabdázó, a magyar férfiválogatott korábbi szövetségi kapitánya életének 48. évében, súlyos betegség után, csütörtök hajnalban meghalt. A magyar férfi-vízilabdaválogatott jelenlegi szövetségi kapitánya, Märcz Tamás szerint pótolhatatlan veszteség érte a vízilabda-társadalmat, a magyar nemzetet – írja az Origó.","„Tudtam Tibor egészségügyi helyzetéről, de a végletekig bíztam benne, hogy a rá jellemző küzdeni tudással képes lesz szembeszállni a betegséggel. Nemcsak hatalmas sportolót, hanem elképesztően jó szakembert, családapát vesztettünk el. A legkiválóbb volt minden fronton” – emlékezett megrendülten Benedek Tiborról a magyar vízilabda-válogatott szövetségi kapitánya, Märcz Tamás az  Origónak . „Régóta nem tudtam vele élőszóban beszélni, de üzenetek formájában kapcsolatban voltunk egymással. Rengeteg mindent hagyott itt mindannyiunk számára. Nemcsak szakmai anyagokat, vízilabdához kapcsolódó szakirodalmat, hanem egyfajta emberi morált, erkölcsöt és tisztességet. Amik jellemezték őt. Nagyon fog hiányozni mindenkinek, már most nagyon hiányzik. Pótolhatatlan embert veszített el a vízilabda-társadalom, a magyar nemzet” – tette hozzá Märcz Tamás. Szécsi Zoltán csapattársként három olimpiai bajnoki címet nyert a csütörtökön elhunyt Benedek Tiborral. A korábbi kiváló kapus ma már az Egri Vízilabda Klub ügyvezető igazgatójaként dolgozik, az Origónak nyilatkozott röviden. „Őszinte részvétemet szeretném kifejezni a családnak, talán ez most a legfontosabb. A legnagyobb távozott közülünk. Benedek Tibornak rengeteg felejthetetlen emléket köszönhetünk, de nekem a mosolya az, amit soha nem fogok elfelejteni. A korábbi játékostársakkal van egy közös csoportunk, ahol Vári Attila, a szövetség elnöke közölte reggel a szörnyű hírt” – mondta Szécsi Zoltán.","[""Benedek Tibor"",""Märcz Tamás"",""Szécsi Zoltán"",""vízilabda""]",1
1340,4742,https://aktiv.origo.hu/gazdasag/hirek/hazaihirek/20050429bokroscsomagot.html,gazdasag,aktiv.origo.hu,[origo],2005.04.29. 8:40,Bokros-csomagot kaphat a közszféra,"Legalább annyi elbocsátás várható az idén a közszférából, mint a Bokros-csomag idején a Világgazdaság értesülései szerint. Akkor két év alatt több mint 22 ezerrel csappant meg az ott dolgozók száma. Bár minden negyedik foglalkoztatott a közszférából kapja a fizetését, egyre inkább úgy tűnik, nem a létszámmal van baj. Azt még nem lehet tudni, melyik területet érinti a létszámcsökkentés.","A hazai közalkalmazottak és köztisztviselők ugyanis kevesebben vannak, mint az uniós átlag, ám az egyes területeken dolgozók száma aránytalan. A lap információi szerint azt még nem lehet tudni, hogy a közszféra melyik területét, a közigazgatást, a honvédelemet, a társadalombiztosítást, az oktatást, az egészségügyet vagy a szociális ellátást érinti-e a létszámcsökkentés.  A közigazgatás területén sokan, az egészségügyben kevesen dolgoznak. Az összes, 816 ezer dolgozóból a minisztériumokban és hivatalokban 318 ezret foglalkoztatnak, az egészségügyben alig kétszázezret.  A minisztériumok és a háttérintézmények számának felülvizsgálatára van szükség - ismerte el a lapnak Filló Pál (MSZP). A munkaügyi bizottság alelnöke szerint át kell gondolni, hogy valóban köztisztviselőknek kell-e minden olyan feladatot ellátniuk, ami most a közszférához tartozik. A feladat nélkül maradókat azonban nem elküldené, hanem olyan területre irányítaná a közszférán belül, ahol munkaerőhiány van.","[""elbocsátás"",""bér"",""fizetés"",""Bokros-csomag"",""Világgazdaság""]",0
1948,8454,https://www.origo.hu/gazdasag/hirek/vilaggazdasag/20030807ajovo.html,gazdasag,www.origo.hu,MTI,,A jövő héten újraindul az kirkuki olajexport,"Irak valószínűleg a jövő hét közepén megkezdi a kirkuki olaj exportját az ország északi részéből, Törökországon át.","Egy amerikai illetékes elmondása szerint, az exportra használt olajvezeték jelenlegi kapacitása napi 500 ezer hordó, ami 850 ezer hordóra nő, miután elvégezik a szükséges javításokat. A csőhálózat felújítása mintegy négy hónapot vesz igénybe és egyebek között egy új alagutat fúrnak a Tigris folyó alatt Baiji közelében.","[""Irak"",""Törökország"",""árupiac"",""export"",""olajpiac""]",0
1646,6609,https://aktiv.origo.hu/gazdasag/hirek/vallalatihirek/20051230amol.html,gazdasag,aktiv.origo.hu,MTI,,A Mol elhalasztotta az állami pakett megvásárlását,"A Mol Rt. nem hívta le az állami tulajdonban lévő Mol-részvényekre szóló, 2005-ös évre vonatkozó opcióját - közölte pénteken az olajtársaság. A Mol összes részvényének 11,7 százaléka van állami tulajdonban.","A kormány november végén döntött arról, hogy a Mol Magyar Olaj és Gázipari Rt.-nek lehetőséget ad legfeljebb 10 százaléknyi, jelenleg állami tulajdonban lévő Mol-részvény két részletben történő megvásárlására a tőzsdei árhoz igazodó áron. A Mol az egy hónappal ezelőtti megállapodás értelmében két lépcsőben hívhatja le az opciót. Az első időszakban, 2005. december 10-e és 30-a között a Mol az összes részvényéhez viszonyítva legfeljebb három százaléknyi részvényt hívhatott volna le. A második opciós időszak 2006. május 1-jétől október 27-éig tart, ez idő alatt a vételi opciót a megmaradó teljes pakettre gyakorolhatja az olajtársaság.  A számítások szerint, amennyiben a Mol lehívja az év végéig lehetséges, az összes részvény 3 százalékát kitevő csomagot, legalább 69,15 milliárd forint bevétele keletkezett volna az ÁPV Rt.-nek, azon az alapon számolva, hogy az aláírást megelőző 90 tőzsdei kereskedési nap forgalommal súlyozott átlagára 21 150 forint és 70 fillér. A szerződés kiköti, hogy a Mol 2015. december 31-ig stratégiai befektetőnek csak az állam hozzájárulásával adhatja el az opciós tranzakció során megvásárolt részvényeket.","[""részvény"",""Mol-részvény"",""Mol Rt."",""Mol""]",0
1535,5972,https://aktiv.origo.hu/gazdasag/hirek/vilaggazdasag/20030822romlott.html,gazdasag,aktiv.origo.hu,MTI,,Romlott Ausztria munkaerőpiaci helyzete,"Ausztria még nem alkalmas magasan automatizált és technológiailag igényes gyártási folyamatok befogadására, ugyanakkor a kevésbé komplex és magas élőmunka igényű gyártási folyamatok számára viszont túl drága - derül ki a német BERI kutatóintézet munkatermelékenységről készített tanulmányából.","Az osztrák munkaerő - a némethez és a franciához hasonlóan - magasan képzett és átlagon felüli technikai készségekkel is rendelkezik, a politika azonban képtelennek bizonyult kiszabadítani a vállalkozásokat a szakszervezetek és a bürokrácia szorításából. Emiatt folyamatos munkahely vesztés zajlik a hagyományos gazdasági ágazatokban, ami a keleti bővítéssel csak felgyorsul majd. Amennyiben a beruházási- és termelési gátakat nem sikerül leépíteni, a tőke a globalizáció korában kifizetődőbb termelési telephelyet keres magának közvetlen beruházásaihoz - állapítja meg a tanulmány. A tanulmányban vizsgált húsz iparilag fejlett ország között Ausztria a 18. helyet foglalja el és a 100 pontos skálán mindössze 58 pontot ér el - ami a tanulmány szerint megfelel a tíz évvel ezelőtti helyzetnek. Az EU-csatlakozás óta az alpesi köztársaság éppenséggel két ponttal vissza is esett, mivel 1995-ben 60 még pontja volt. A magas bér- és járulékos költségek ellenére is viszonylag magasnak tekinthető pontszámot az intézet tanulmánya a jó infrastruktúrára, valamint a dolgozók motiváltságára és képzettségére vezeti vissza. Miközben Ausztria hátrább csúszott a listán, egyes országok javítottak helyzetükön. Az Egyesült Államok így 67 pontról 73-ra, Svédország 62-ről 65-re, Nagy-Britannia 55-ről 61-re, Spanyolország 55-ről 60-ra, Magyarország 50-ről 54-re, Lengyelország 45-ről 50-re lépett előre ugyanezen idő alatt a termelékenységi rangsorban. Ausztria szempontjából a legfontosabb versenytársak, így Németország (63 pont), Franciaország (65), Hollandia (66) és Svájc (74) megőrizték előnyüket. Miközben az Egyesült Államok, Írország, Szingapúr, Japán és Svédország a tanulmány megítélése szerint ""befektető barátnak"" tekinthető, Németország, Dánia, Hollandia, Spanyolország és Ausztria egyenesen ""befektető ellenesnek"" mondható. Ennek oka a szakszervezetek erős gazdasági befolyásában és a nagyvállalatok vezetőinek ""ipari bürokratákká"" történő átvedlésében keresendő. A telephely ranglista évi rendszerességgel készül a multinacionális cégek befektetési döntéseinek a megkönnyítése céljából.","[""Svédország"",""Ausztria"",""befogadás"",""készített tanulmány""]",0
115,4774,https://index.hu/sport/futball/2014/09/07/eszakirek/,sport,index.hu,Csizmazia Zoltán,2014.09.07. 15:55,"Máris eldőlhet, kijutunk-e az Európa-bajnokságra","Bemutatjuk az északír csapatot, amely a magyar futballválogatott első ellenfele lesz a 2016-os franciaországi Európa-bajnokságon való részvételért zajló küzdelemben. Nem ők a legerősebbek, de nem is ők a leggyengébbek. Öregek, vagy inkább tapasztaltak?","Vasárnap a Groupama Arénában játssza első Eb-selejtezőjét Magyarország. Az ellenfél egy brit csapat, ami első hallásra félelmetesnek tűnhet, de erre mindjárt visszatérünk. A magyar válogatott világbajnoki selejtezőcsoportjában a harmadik helyen végzett, éppen a román válogatottal versenyezve, mögéjük szorulva nem játszhatott pótselejtezőt. A románok viszont igen, a görögöktől kaptak ki, így Görögország mehetett a 2014-es vb-re. Mindezt csak azért írjuk le, mert a franciaországi Eb-selejtezőn ismét egy csoportba kerültünk a románokkal, ugyanakkor az első és a második is bejut a 24 csapatosra kibővített 2016-os Eb-re, míg a harmadikok játszhatnak pótselejtezőt. Az északírek még sosem tudták legyőzni Magyarországot. Az 1990-es vb-selejtezőben Belfastban 2-1-re, Budapesten 1-0-ra nyertünk. 2000-ben, majd 2008-ban két barátságos meccsen újabb két siker született, így száz százalékosan várják a mieink az idei első erőpróbát. Az északírek Pintér Attilája Michael O'Neill, aki 2011 óta áll a válogatott élén. Megválasztásakor egy Premier League-edzőt, Iain Dowie-t előzött meg. O'Neill két dologról is ismert hazájában, ötven éve az első nem protestáns vallású szakember a csapat élén. Munkáját pedig dicséri, hogy 2011-ben, első ír csapatként a Shamrock Roverst az Európa Liga csoportkörébe juttatta. Az észak-írországiak a 95.-ek a FIFA ranglistáján, hat helyet estek vissza egy hónap alatt (a magyarok 34.-ek). O'Neill kapitány már korábban kihirdette keretét, amelyet végigböngészve nagyjából feltérképezhető, milyen meccsre számíthatunk vasárnap. Nyolc olyan futballista szerepel az íreknél, aki az angol Premier League-ben játszik. A keret többsége rutinos futballistákból áll, heten már betöltötték a 30. életévüket, további három idén jubilál. Az alapjátékosok sokszoros válogatottak, a csúcstartó a magyarok ellen 91-edszer pályára lépő védő Aaron Hughes. A kapuban egy régi ismerős véd majd, az a Roy Carroll, aki négy évig a Manchester United kapusa is volt, később skót Rangersben, majd a görög Olimpiakoszban is szerepelt. Jelenleg a magyar NB I. alsóházának szintjét jelentő angol harmadosztályban szereplő Notts Countyt erősíti. Cseréi egyaránt a skót élvonalban szerepelnek. Védelem oszlopai a már említett, a másodosztályú Brightonban szereplő Aaron Hughes mellett az angol élvonalban szereplő West Bromwich két kiválósága, Chris Baird és Gareht McAuley. Utóbbit fejjel is nehéz lesz megverni, kilenc centi híján két méterre nőtt. A mindössze 19 éves Ryan McLaughlin a Liverpool futballistája, de ott még egyetlen PL-meccse sincs, legutóbb a Burnleyben szerepelt kölcsönben. Két élvonalbeli szerepel még ebben a csapatrészben. Daniel Lafferty a most feljutott Burnley futballistája, Alex Bruce pedig Hull Cityben szerepel. Utóbbi a korábbi MU-védő, és Hull-menedzser, Steve Bruce fia. A többiek az angol másod-, illetve negyedosztályból jöttek a válogatottba. A középpályán négy Premier League-játékos szerepel. Steven Davis jelenleg a Southamptonban futballozik, de korábban négy évig a skót Rangersben szerepelt, amellyel UEFA Kupa-döntőt is játszott, háromszor skót bajnok lett. Chris Brunt is Gera Zoltán csapattársa volt a West Bromban. Shane Ferguson papíron a Newcastle United játékosa, de az élvonalban mindössze 23 meccse van eddig, az elmúlt két évben a Birmingham kölcsönjátékosa volt. Sammy Clingan és Paul Paton a skót élvonalból érkezik. Corry Evans és Oliver Norwood a Manchester Unitednél nevelkedett, előbbi a Hull Cityben az élvonalban is játszott. Két olyan játékosa van a keretnek, akik a harmadosztályú Milton Keynes Donstól érkeztek, attól a csapattól, amely alig egy hete, óriási meglepetésre 4-0-val verte ki a Manchester Unitedet. Ben Reeves még sosem volt válogatott, Will Grigg is csak ötször, viszont éppen a csatár volt az, aki kétszer is betalált a nagy hírű ellenfélnek a Ligakupában. Jó lesz rá odafigyelni. Kyle Lafferty a keret legeredményesebb futballistája, 89 válogatott meccsén 9 gólja van, a Norwich előtt olyan neves klubokban szerepelt, mint a Rangers, a svájci Sion - Vanczák Vilmossal is együtt futballozott -, vagy a Palermo. Niall McGinn, Josh Magennis és Billy McKay Skóciában keresi a kenyerét, McGinn korábban a Celtic csatára volt. Jamie Ward az Aston Villában kezdett, azóta azonban messze került az élvonaltól, most a másodosztályban játszik. Az északír válogatott még sosem jutott ki Európa-bajnokságra. Négy éve pocsékul szerepeltek, az olasz, észt, szerb, szlovén és feröeri csoportban csak az utóbbit tudták megelőzni, két győzelemmel, három döntetlennel és öt vereséggel zártak. Világbajnokságra háromszor jutott el a válogatott, 1958-ban egészen a negyeddöntőig. 1982-ben, talán a valaha volt legerősebb észak-írországi csapat a 9. lett Spanyolországban. Négy évvel később a csoportból sem tudott továbbmenni, egy döntetlennel és két vereséggel esett ki a csapat. A válogatott masszív védekezésre felépített, tipikus brit futballt játszó csapat. Öt fegyelmezetten védekező hátvéd előtt három középpályás és két csatár szerepelt a felkészülési meccseken. Ahogy említettük, a West Bromwich két oszlopa, Chris Baird és Gareht McAuley a 16-oson belül igyekszik majd rombolni. Jól jellemzi a védekezésüket, hogy a vb egyik meglepetéscsapatának számító Chile alig tudtott ellenük helyzetet kialakítani. A támadójátékukkal kapcsolatban elég csak a Debrecen BL-selejtezős meccsére gondolni, ahol a legjobb észak-ír csapat, a Cliftonville csak azért nem vezetett az első meccsen negyedóra után 2-0-ra, mert Novakovics kapus két hatalmas bravúrt mutatott be. Kreatív, gyors és pontos játékkal azonban zavarba hozhatóak a testes védőik. A középpályát gyorsan, leginkább hosszú indításokkal, keresztlabdákkal, beívelésekkel igyekeznek átjátszani. A legjobbjuk, Kyle Lafferty majdnem két méter magas, így egészen biztos, hogy sok labda fogja az ő fejét keresni. Abban azért bízhatunk, hogy már két éve nem lőtt gólt a válogatottban. A csapat tavaly októberben szerzett legutóbb gólt, amelynek egy meglepő, Izrael elleni idegenbeli döntetlen lett a vége. Az a gól is jobb oldali beadás után, fejesből esett és mostani keretben is helyet kapó Steven Davis szerezte. Hogy ellenünk a Groupama Arénában, mire lesznek képesek, az vasárnap hattól kiderül.",,1
2069,9313,https://magyarnemzet.hu/gazdasag/felporgott-az-online-bankolas-de-mar-erezheto-a-visszarendezodes-is-8177960/,gazdasag,magyarnemzet.hu,Horváth Éva,2020. május 29. péntek 18:34,"Felpörgött az online bankolás, de már érezhető a visszarendeződés is","Egyértelműen felpörgette a bankok digitális szolgáltatásait a koronavírus-járvány. A tapasztalatok szerint a gyorsan tanuló ügyfelek egy része azonban a veszélyhelyzetre vonatkozó szigorítások lazulásával hajlamos visszatérni a régi szokásaihoz. Egyes helyzetekben pedig bebizonyosodott, hogy az elektronikus ügyintézés nem segítség, inkább hátráltató tényező.","A járványveszély az egész hazai bankszektor viszonylatában felgyorsította az ügyintézés digitalizációját, átalakította a korábbi szokásokat. Az Erste Bank tapasztalatai alapján a pandémiás időszakban egy hónap alatt olyan arányban nőtt a digitálisan aktív ügyfelek aránya, mint korábban egy év alatt: 2019 márciusa és 2020 márciusa, valamint idén március és április között egyaránt 4 százalékkal. A NetBankban és a MobilBankban a tranzakciók száma csaknem a háromszorosára gyarapodott, az elektronikusan befizetett csekkek száma pedig a korábbi többszörösére emelkedett. Az elmúlt időszakban a hagyományos sárga csekkeket is mind többen fizették be egyszerűen, a mobiltelefonjukat használva. Ám nem csak a postákat, az ügyfélszolgálatokat is sokan elkerülték ebben az időben, miközben a call centerek mellett a digitális ügyfélszolgálati megoldások is előtérbe kerültek. Az Erste Bank ChatBotja, márciusban és áprilisban kétszer annyi feliratokozót regisztrált (21 illetve 22 ezret), mint januárban és februárban (12 illetve 11 ezret). A pandémiás helyzet a bankolás mellett a vásárlási szokásokat is átírta: a kártyaforgalmi adatokból kiderül, hogy március-áprilisban nőtt az ételfutárok és az elektronikai üzletek bevétele, míg kevesebbet költöttünk utazásra, vagy tankolásra. A járvány a költési szokásokat is átalakította, ám a korlátozások lazításával megindult a visszarendeződés. Már a veszélyhelyzet elindulása utáni hetekben több bank arról számolt be, hogy látványosan megnőtt az online ügyintézések száma. A Gránit Bank arról tájékoztatta az Origót, hogy ügyfelei az eddigiekben is aktívan használták a digitális csatornákat, a VideóBankot, a Netbankot és a bank mobilalkalmazását, az eBankot. Ám a veszélyhelyzet kihirdetése óta ezeken a csatornákon még aktívabbak lettek a meglévő ügyfelek, és az új ügyfelek száma a megelőző időszakhoz képest is jelentősen növekedett. A K&H Banknál szintén már az első hetekben tapasztaltak megemelkedett forgalmat a belépések számában mind a K&H e-bank, mind pedig a K&H mobilbank esetében a veszélyhelyzet kihirdetése óta. A növekményen belül a legnagyobb emelkedést mind az e-bankban, mind pedig a mobilbankban a csekkbefizetéseknél látták. Az MKB Banknál nem sokkal a veszélyhelyzet kihirdetése után vezették be a digitális ügyfélhívó rendszerüket, valamint a VideóBANK szolgáltatásukat. Kiemelték, hogy mindkettő esetében rengeteg pozitív visszajelzést kaptak az ügyfelektől és egyre többen használták is ezeket az innovációkat a járvány súlyosabb időszakában. Az OTP Bank is azt tapasztalta, hogy nagymértékben megnőtt az online fizetési megoldások használata. A legnagyobb ügyfélkörrel rendelkező hitelintézet több szolgáltatás esetében módosított az igénybevétel feltételein, hogy ilyen formában is tovább ösztönözze ügyfeleit a digitális csatornák használatára. Nagyon jelentős elektronikus bankolási növekedésről számolt be a Takarékbank is, ahol már márciusban negyven százalékkal többen léptek be februárhoz képest a Takarék Netbankba. Továbbá egyre nagyobb forgalmat regisztráltak a mobilApp, illetve a hét minden napján, éjjel-nappal rendelkezésre álló Call Center szolgáltatásukban.","[""bank"",""hitelkérelem"",""jövedelem-igazolás"",""online bankolás"",""ügyfél""]",0
2185,10124,https://www.origo.hu/gazdasag/hirek/vilaggazdasag/20040426ujabb2.html,gazdasag,www.origo.hu,MTI,,Újabb IMF-hitelt igényel Románia,"Újabb kétéves készenléti hitelmegállapodást kötött Románia az IMF-fel - jelentették be hétfőn Bukarestben. A mintegy 362,5 millió dollárt az infláció és a folyó fizetések mérleghiányának mérséklésére fordítja a szomszédos ország. A hitelprogramot az IMF végrehajtó tanácsának még júniusban jóvá kell hagynia.","Romániának az inflációt 2006-ig az 5 százalékos szint körülire, a folyó fizetési mérleg hiányt pedig a GDP (nemzeti termék) 5,5 százalékára kellene csökkentenie. Elemzők szerint a hitel odaítélésével Washington azt szeretné elérni, hogy a román kormány határozottabban cselekedjen reformintézkedéseinek végrehajtásában, gyorsítsa a privatizációt és alakítsa át az energiaszektort. Ezeken a területeken Bukarestnek még az IMF júniusi döntése előtt lépnie kellene, ugyanis - a nemzetközi pénzügyi szervezet romániai képviselője szerint - az IMF az intézkedéseket a hitelkeretről szóló júniusi döntése előfeltételének tekinti. A román vezetés még az idén értékesíteni kívánja az SNP Petrom olajipari vállalatot, két erőművet és két regionális gázszolgáltatót. Bukarest vállalta, hogy az idén az inflációt 9 százalékra szorítja le a 2003. évi 14,1 százalékról. A költségvetés hiányát az idén a GDP 2,1 százalékára csökkentik az eredetileg célul kitűzött 3 százalékról, hogy ezzel is enyhítsék a folyó fizetési mérlegre nehezedő nyomást.","[""Románia"",""Bukarest"",""dollár"",""infláció"",""bér"",""fizetés"",""IMF-hitel""]",0
1882,7996,https://index.hu/gazdasag/magyar/2011/02/14/a_kormany_nem_tamogatta_lazar_modositojat/,gazdasag,index.hu,Index,2011.02.14. 16:54,A kormány nem támogatta Lázár módosítóját,"A gazdasági bizottság ülésén sem jutottak dűlőre a frakcióvezető módosítójáról. A kormány nem támogatta a megújuló energiának juttatott támogatás megnyirbálását, a frakció viszont kiállt Lázár János ötlete mellett. Energiapiaci szakemberek szerint a módosító javaslat drasztikusan drágítaná a távhőt.","A gazdasági és informatikai bizottság hétfői ülésén a kormány nem, a bizottság többsége azonban támogatta Lázár Jánosnak az egyes energetikai tárgyú törvények módosításához benyújtott indítványát. Rogán Antal, a bizottság fideszes elnöke elmondta: egyelőre vizsgálják a módosító indítványt, a törvényjavaslathoz benyújtott módosító indítványokról szóló döntéséig a frakció kialakítja a végső álláspontját. A múlt heti frakcióülésen abban maradtak, hogy megnyitják a vitát a kérdéskörben, mert a kötelező áramátvételi rendszeren (kát) keresztüli bújtatott támogatás gyakorlata befolyásolja az energia árát, közte a távhő árát is. Mint mondta, a bizottsági szavazás nem jelenti azt, hogy a módosító indítványt változatlan formában támogatnák, de azt sem, hogy elvetik teljes egészében. Mint azt az Index megírta : Lázár János  javaslata  a kötelező átvételi rendszerben (kát) kialkudott árat két egymást követő lépcsőben 25, majd 35 százalékkal megvágná, ez pedig nemcsak a kapcsoltan termelőkre, de minden zöld energiás termelőre vonatkozna. A módosító másik intézkedése kivonná a rönkfát a biomassza termelésből, amivel a jórészt erre építő biomasszás erőműveket lehetetlenítené el. Orbán Viktor miniszterelnök három héten belül tájékoztatja majd a kormánypárti képviselőcsoportot arról, mire jutott a kabinet.  A tervek ellentmondásosak : a cél a kát-rendszer mielőbbi megszüntetése és az, hogy a távhődíjak ne emelkedhessenek tovább. Az origonak az egyik fideszes képviselő elmondta, a múlt heti siófoki frakcióülésen csak este tíz óra körül került sor a Lázár-módosító megvitatására, az ötletet ellenző  Bencsik János  energiaügyi államtitkár és a fidesz frakcióvezetője között Orbán Viktor közvetített, a jelenlévők többsége azonban nem tudott érdemben hozzászólni a vitához. Lázár állítólag kilátásba helyezte, hogy adott esetben hajlandó visszavonulót fújni, az ülés után a sajtónak úgy nyilatkozott, Orbán Viktor miniszterelnökkel történt egyeztetést követően a kormány  újra megkezdi  a kötelező átvételi rendszer (kát) felülvizsgálatát. Lázár János szerint a magyar villamos energia árak  indokolatlanul magasak  a kötelező átvételi rendszeren keresztül nyújtott támogatások miatt, ezért felül kell vizsgálni azokat. Decemberben azonban ez már megtörtént, a kormány akkor egyhangúlag megszavazta a kapcsoltan hőt és áramot termelő erőművek támogatotti körben maradását, cserébe 15 százalékkal csökkentették volna a támogatás mértékét.",,0
1110,3339,https://magyarnemzet.hu/gazdasag/nav-mindenki-megkapta-az-szja-bevallas-tervezetet-6886412/,gazdasag,magyarnemzet.hu,,2019. május 2. csütörtök 16:45,NAV: mindenki megkapta az szja-bevallás tervezetét,Már mindenki megkapta a Nemzeti Adó- és Vámhivatal (NAV) által elkészített személyijövedelemadó-bevallási tervezetet – közölte a hivatal szóvivője csütörtökön az M1 aktuális csatorna és a Kossuth rádió közös műsorblokkjában.,"Kis Péter András azt mondta, az ügyfélkapuval rendelkezőknek március 14-től érhetőek el tervezetek, a postai úton kérőknek pedig április 30-ig postázták azokat ki. Azoknak is postai úton küldték meg a tervezetet, akiknek nincs ügyfélkapujuk és postázást sem kértek, de a NAV ismeri elérhetőségüket – tette hozzá. Kitért arra is: az online kitöltő felületen eddig körülbelül 1,3 millióan tekintették meg a tervezetet, és félmillióan nyilatkoztak adójuk egy százalékáról. Ha a magánszemélyek semmit nem csinálnak a tervezettel, az automatikusan bevallássá válik, az őstermelőknek, egyéni vállalkozóknak és áfafizetésre kötelezetteknek azonban el kell fogadniuk azt – közölte. A szóvivő felhívta a figyelmet, aki olyan jövedelmet is szerzett tavaly, amelyről a NAV-hoz nem érkezett adatszolgáltatás, annak a bevallási tervezetet ki kell egészítenie. Felidézte, a NAV három éve kezdte el készíteni a tervezeteket a munkavállalóknak. Tavaly az érintettek körét az őstermelőkkel és az áfafizetésre kötelezettekkel, idén pedig az egyéni vállalkozókkal bővítették. A rendszernek köszönhetően 2018-ban több mint 1,5 millió embernek semmit sem kellett tennie azért, hogy szja-bevallása legyen – emelte ki Kis Péter András.","[""bevallási tervezet"",""NAV"",""szja""]",0
937,2156,https://www.origo.hu/gazdasag/hirek/hazaihirek/20051218amia.html,gazdasag,www.origo.hu,[origo],2005.12.19. 19:37,Csalódást kelt az adakozó költségvetés,"Sokak pénztárcáját érinti a jövő évi költségvetés, amit hétfőn este 196 igen szavazattal és hét ellenszavazattal fogadott el a parlament. Eszerint csökkennek az adók, emelkedik a hallgatói normatíva, a gyed, a közszférában dolgozók április 1-től számíthatnak béremelésre. A gazdasági szakértők azonban csalódásként értékelik az új törvényt, amit szakszerűtlennek, sőt kártékonynak tartanak.","A kormány költségvetési (fiskális) politikájával arra törekszik, hogy 2008-ig elérje a konvergencia programban kitűzött deficitcélt (ez a bruttó hazai termék 3 százaléka), ehhez viszont minden évben jelentős mértékű kiigazításra van szükség. Ez azonban a jövő évi költségvetésnél még nem várható, hiszen a hiány a tervek szerint nem fog csökkeni. A kormány által kitűzött 2006. évi hiány, az ESA'95 módszertan szerint a bruttó hazai termék (GDP) 6,l százalékára rúg, míg a magánynyugdíj-pénztárakkal korrigált hiány, a GDP 4,7százaléka lesz. Ez pedig hasonló mértéket jelent a 2005-ben várható GDP-arányos deficittel.  A főbb számokat már korábban jóváhagyta a parlament: eszerint 2006-ban a költségvetés kiadási főösszege 7.506,9 milliárd, bevételi főösszege 5.975,9 milliárd forint, hiánya pedig 1.531 milliárd forint lesz. Az államháztartási hiány csökkentése szükséges ahhoz, hogy a maastrichti kritériumoknak megfelelően, az államadósság bruttó hazai termékben mért arányát és az infláció mértékét egyaránt csökkenteni lehessen. A középtávú költségvetés-politika fő célja nem is lehet más, mint az EMU csatlakozás feltételeinek teljesítése, ennek következményeként az euró bevezetése, valamint a stabil államháztartás működésének biztosítása. E célok alapján a kormány kiemelt feladatként kezeli az EU támogatások maximális igénybevételéhez és a megfelelő ütemű, felzárkózást segítő regionális fejlesztésekhez szükséges pénzügyi feltételek biztosítását. Középtávon az Európai Uniótól származó források felhasználása prioritást élvez, ezért egyéb kiadási területeken szükség lesz strukturális átalakításokra. Az átalakítások középpontjában a közszféra létszám- és bérhelyzetének reformja áll. Ennek megfelelően, a kormány a 2006-2008 közötti időszakra azt ígéri, hogy folytatódik az állami feladatellátás felülvizsgálata, ami alapján megszűntetik a párhuzamosságokat, illetve az ebben a körben szükségtelennek ítélt tevékenységeket. Az unió költségvetéséből kapható agrár- és vidékfejlesztési támogatások összege, a csatlakozási szerződés értelmében fokozatosan növekszik, míg a hazai költségvetési támogatások aránya - a közös agrárpolitika rendelkezéseiből eredően - folyamatosan csökken.","[""adó"",""pártpolitika"",""szja"",""gyed"",""költségvetés"",""államháztartás"",""parlament"",""cigaretta"",""GDP"",""Forrás""]",0
819,1390,https://www.origo.hu/gazdasag/20110324-a-portugal-miniszterelnok-lemondasa-miatt-bolydultak-fel-a-piacok-es.html,gazdasag,www.origo.hu,[origo],2011.03.24. 12:26,Lassítja az európai kilábalást a portugál pofon,"A portugál miniszterelnök lemondása felbolydította mind a piacokat, mind az Európai Uniót. A befektetők figyelme a szomszédos Spanyolországra irányul, amelyet a következő dominónak tartanak a piacon. A csütörtök-pénteki uniós csúcsra a közösség gazdasági kereteit alakító fontos megállapodásokat terveztek, ezt viszont kénytelenek lesznek nyárra halasztani, mivel a kulcsállam, Portugália nem vállalhat elkötelezettséget a politikai válság közepén. Németország szeretne végre a versenyképességre koncentrálni más országok megmentése helyett.","Komoly fejfájást okozott a portugál miniszterelnök, José Sócrates szerdai lemondása, aki az ország adósságai miatt szükséges megszorítások és gazdasági reformok parlamenti elkaszálása után döntött a távozás mellett. Az esemény miatt minden valószínűség szerint csúsznak fontos uniós megállapodások, amelyek az eurózóna válságát hivatottak megoldani. ""Heteken belül elveszítik a piaci finanszírozást"" - mondta az [origo]-nak Suppan Gergely, a Takarékbank vezető elemzője a portugálok gondjairól. A piaci finanszírozás elvesztésével bekövetkezne az államcsőd, ha nem találnak alternatív forrásokat - például az Európai Unió és a Nemzetközi Valutaalap segítségét. Suppan Gergely szerint viszont, amint bekövetkezik a mentésről való megállapodás, ""felrobban az euró árfolyama"", vagyis nagy erősödésbe kezd a közös pénz. Kornelius Purps, az UniCredit müncheni stratégiai elemzője a  Bloombergnek  így foglalta össze a piaci hangulatot: ""a legfontosabb ma és holnap a portugál helyzet alakulása lesz, illetve az, hogy Portugália kérjen-e azonnal uniós segítséget"". A Bloomberg gazdasági szakoldal szerint nemcsak a nagy adóssággal küzdő országok érezhetik meg a portugál válságot, hanem a viszonyítási alapul szolgáló német gazdaság és a többi szigorúan gazdálkodó ország is. A német kötvények hozamai a portugál miniszterelnök lemondása óta folyamatosan emelkednek, ami az európai gazdaságba vetett befektetői bizalom csökkenésének jele. Angela Merkel német kancellár azt mondta a  Bloomberg  szerint, hogy José Sócrates helyesen cselekedett, amikor a parlament elé tárta a gazdasági reformprogramot, s egyben sajnálatát fejezte ki, hogy nem sikerült keresztülvinni a parlamenten. Merkel a portugál ügyet összekötötte a németek által erőltetett európai gazdasági kormányzással, amely szigorúbb és összehangolt költségvetési politikát jelentene. Mint mondta: nincs alternatívája annak, hogy rendezzék a költségvetéseket, fokozzák a versenyképességet és ""betömjék a lyukakat"" az eurózóna kormányzásának szabályzásán. ""Szívesebben koncentrálnék Európa javuló versenyképességére, mint hogy állandóan aggódjak más országok mentőcsomagjai miatt"" - foglalta össze találóan a német álláspontot. Spanyolország miatt aggódnak A  Wall Street Journal ( WSJ) amerikai gazdasági szaklap a már régebben is emlegetett félelmekre koncentrált cikkében: vajon Görögország, Írország és a valószínűleg szintén uniós segítségre szoruló Portugália válsága kihat-e a nagyobb gazdaságokra. Az amerikai lap cikke szerint első sorban az eurózóna negyedik legnagyobb gazdasága, Spanyolország a leginkább veszélyeztetett, főképp a gyenge bankrendszere miatt. A WSJ-nek névtelenül nyilatkozó spanyol kormányhivatalnok szerint a spanyol kötvények ""átmeneti, spekulatív nyomás alá kerülhetnek"" a portugál események miatt, de ""Spanyolország folytatja reformjait"", amelyek között említette a regionális bankok (úgynevezett cajasok) konszolidációját és feltőkésítését. A fokozódó gondok egyik jele, hogy a Moody's hitelminősítő intézet csütörtökön harminc spanyol bankot minősített le - írta a  Reuters . A leminősítés nem közvetlenül a portugál miniszterelnök lemondásának folyománya, ugyanakkor mutatja a spanyol gazdaság sérülékenységét. Suppan Gergely szerint Spanyolországban nem első sorban az adóssággal van gond, bár az ország külső finanszírozásra szorul. Főképp a reálgazdaság gondjai okoznak bajt, ezen belül is leginkább a húsz százalék körüli munkanélküliség, ami lényegében lehetetlenné teszi a kiadáscsökkentést. Portugália az uniós csúcs terítékén Mindkét lap megemlíti, hogy a portugál miniszterelnök és az ország adósságválsága lesz a csütörtök-pénteki brüsszeli uniós csúcstalálkozó fő témája. Az eredeti tervek szerint az Európai Pénzügyi Stabilitási Eszközről tárgyaltak volna a tagállamok vezetői, de a portugál politikai válság felülírhatja a menetrendet. Az  Euractiv  szerint a megváltozott körülmények miatt elnapolhatják az eszköz tárgyalását, pedig már régóta úgy tartották a mostani ülésről, hogy ez a határideje a mentőcsomagról szóló megállapodásnak, s egyben a tervek szerint 2013-tól életbe lépő Európai Stabilitási Mechanizmus véglegesítésének is. A portugál miniszterelnök lemondása viszont felborította a terveket, ugyanis hiába egyezne bele bármilyen gazdasági reformprogramba, ő már nem tudja majd végrehajtani azokat, hivatalosan nem is kérheti az Unió segítségét. Az Euractiv szerint tovább nehezíti a vezetők helyzetét, hogy Németország szerdán bejelentette, nem tudja teljesíteni a 2013-ra ígért kifizetéseit, Finnország pedig az április 17-i választásokig nem kíván semmilyen döntést meghozni. Angela Merkel sajnálkozott a német parlamentben Egy uniós diplomata így foglalta össze a szorító problémákat: ""akik adnák, nem tudják megadni, akiknek szükségük lenne rá, nem képesek kérni a segítséget"". Az Euractiv értesülése szerint júniusra tolják ki az Európai Pénzügyi Stabilitási Eszköz és az ezt 2013-tól felváltó Európai Stabilitási Mechanizmus megállapodásának határidejét. Suppan Gergely szerint azonban a görög és az ír példa tapasztalatai segítenek a portugál válság leküzdésében, ""harmadszorra már nem akkora a pofon"" - értékelte a piac reakcióját az elemző. Hozzátette, hogy a görög válságkezelés példája nem feltétlenül jó. Mint elmondta, a megszorítások miatt komolyan csökkentek az adóbevételek, ami lefelé tartó spirálba rántotta az országot.  Brit kritika a mentési terveknek A nem eurózónatag, de uniós tagállamként egy esetleges mentőcsomagban részt vevő Nagy-Britannia 810-3700 millió euróval kényszerülhet beszállni a portugál mentésbe - írta az ország egyik neves lapja, a  Guardian  az Open Europe agytröszt számításaira hivatkozva. Az intézet munkatársa, Raoul Ruparel a lapnak nyilatkozva ""elkerülhetetlennek"" nevezte a portugál mentőcsomagot, viszont az uniós eljárásmódot hibásnak tartotta. ""Az ír és görög példa világosan megmutatja, hogy az EU stratégiája - miszerint 'jó' pénzt dob a 'rossz' pénz után - elhibázott"" - mondta. Az agytröszt álláspontja szerint Portugáliának jobbat tenne, ha átstrukturálnák hiteleit ahelyett, hogy mentőcsomagot állítanak össze számára.","[""Angela Merkel"",""José Sócrates"",""Portugália"",""eurózóna"",""adósságválság"",""portugál válság"",""Európai Unió""]",0
2327,11057,https://aktiv.origo.hu/gazdasag/hirek/hazaihirek/20040519katasztrofa.html,gazdasag,aktiv.origo.hu,[origo],2004.05.20. 7:14,Katasztrófa lenne az eurózóna szétesése,"Hétfőn jelentette meg az euobserver Milton Friedman nyilatkozatát, amelyben a Nobel-díjas közgazdász arra hívja fel a figyelmet, hogy hamarosan - egyebek mellett a túlszabályozás miatt - összeomolhat az eurózóna. Az [origo] által megkérdezett jeles közgazdászok nem tartanak az eurózóna széthullásától, ugyanakkor egyetértenek Friedman néhány állításával.","Gazdag László közgazdász szerint nincs realitása az eurózóna széthullásának és annak, hogy az országok visszatérjenek saját, régi valutáikhoz, ami ""egyenesen katasztrofális lenne"". A Pécsi Tudományegyetem docense ugyanakkor egyetértett azzal, hogy az EU túlszabályozott, bürokratikus keretek között működik, ám szükség van egy erős kulcsvalutára a dollár mellé, ráadásul az euró már jól vizsgázott, bevált fizetőeszköz. Gazdag László megjegyezte, hogy Magyarországnak is mielőbb, már jóval a tervezett  2010-es időpont  előtt be kéne vezetni az eurót. Egyrészt a spekulációk kiszűrése miatt, de ami még ennél is fontosabb - fogalmazott a közgazdász -, az önálló magyar monetáris politika megszüntetése érdekében, mert ez  legtöbbször az állampolgárok zsebére megy - mondta Gazdag László. Nem új  gondolatok ezek Friedmantól , hiszen már hasonló elveket fogalmazott meg 1953-ban megjelent,  A rugalmas árfolyam védelmében  című könyvében - mondta Csaba László közgazdász, aki szerint - számos vitatható állítása ellenére - Friedman nem beszél a levegőbe, és sok mindenben igaza van: ilyen például a túlszabályozás, amely nyilvánvaló probléma az EU-n belül, vonatkozzék az a munkavállalásra, a mezőgazdaságra vagy az adózásra. Ugyanakkor - véli Csaba László - az eurózónából kiválni és visszatérni a saját valutához földrengésszerű következményekkel járna, ami pont olyan lenne, mintha Texas állam saját valutát vezetne be egyik napról a másikra. Ráadásul a maastrichti szerződésből nem is lehet kilépni - tette hozzá a Közép-Európai Egyetem (CEU) tanára.  Csaba László szerint Friedman  nyilatkozatát  inkább üzenetként kell felfogni, amely elsősorban a populista gazdaságpolitikát folytató országok kormányának szól: ha folytatják az eurózóna merev keretein belül laza gazdaságpolitikájukat és elodázzák a reformokat, akkor baj lesz. Ezt látszik némileg alátámasztani, hogy az eurózóna gazdasági teljesítménye évek óta lassul - mondta Csaba László, aki azért megjegyezte: Friedman nyilatkozatának azért van olyan olvasata is, hogy Amerikában nem különösen népszerű az euró, és meglehetősen szkeptikusan figyelik az eurózóna működését.","[""eurózóna"",""katasztrófa"",""Milton Friedman"",""Európai Unió""]",0
1078,3124,https://www.origo.hu/gazdasag/ceg/20081107-gyorsjelentes-tovabb-bukik-a-ford.html,gazdasag,www.origo.hu,MTI,2008.11.07. 15:44,Tovább bukik a Ford,"Nagy veszteséggel üzemel az amerikai Ford autógyár: adó utáni vesztesége egyszeri tételek nélkül részvényenként 1,31 dollár volt a harmadik negyedévben, az egy évvel korábbi 1 cent helyett.","Egyszeri tételekkel együtt 129 millió dollárra, részvényenként 6 centre csökkent az adó utáni hiány az egy évvel korábbi, 380 millió dolláros, 19 centes veszteséghez képest, közölték pénteken a Fordnál. Ezt a javulást az hozta, hogy a nyugdíjasok egészségügyi alapját átadták a szakszervezeteknek.  Továbbra is az amerikai piac a legrosszabb a cég számára: az adó előtti veszteség az észak-amerikai piacon 2,6 milliárd dollárra nőtt az egy évvel korábbi 1 milliárd dollárhoz képest. Európában 76 százalékkal csökkent, Dél-Amerikában 24 százalékkal nőtt az adó előtti eredmény. A veszteséget a folytatódó értékesítési válság okozza. A negyedévi bevétel, 32,1 milliárd dollár, 22 százalékkal elmaradt az egy évvel korábbitól. A vásárlók a kisebb, takarékosabb autókat keresik, a Ford sok benzint fogyasztó városi terepjárókkal, sporthaszonjárművekkel túlsúlyos kínálata főleg az amerikai piacon nehezíti a cég helyzetét. Számos elemző kezdi fölvetni a kérdést, egyáltalán túlélheti-e a patinás cég a mostani piaci katasztrófát. A vállalati eredmény rosszabb lett az előzetes elemzői várakozásoknál. További megszorító intézkedésekre van szükség: a vállalatóriás tudatta, hogy 2600 munkását elküldi az Egyesült Államokban, 7000-re növelve az idei elbocsátásokat. Szeptemberben negyedik negyedévi termelésének csökkentését jelentette be: ez a csökkenés a tavalyi negyedik negyedévhez képest 170 ezer autó lesz.","[""dollár"",""autóipar"",""gyorsjelentés"",""részvény"",""Ford Motor Company""]",0
836,1492,https://aktiv.origo.hu/gazdasag/hirek/20021016azallami.html,gazdasag,aktiv.origo.hu,[origo],2002.10.30. 9:52, Az állami vagyon 60 százalékát eladják ,"Az Állami Privatizációs és Vagyonkezelő (ÁPV) Rt. a mintegy 700 milliárd forintos állami vagyonból a következő két évben legalább 400 milliárd forint értékű privatizációt tervez - közölte Hollai Imre, a társaság igazgatóságának tagja a Budapest Business Journal szerdai  konferenciáján. Az ÁPV Rt. néhány napja nyilvánosságra hozott vagyonpolitikai irányelveiben még 320 milliárd értékű magánosítás szerepel. Hollai a Szerencsejáték Rt.-t is a magánosítandó cégek között említette.","Hollai Imre közölte azt is, hogy idén még a tavalyinál is kevesebb privatizációs bevétellel számol a vagyonkezelő, mert a társaság korábbi vezetése nem készített elő komolyabb privatizációs tranzakciót az idei évre.  A privatizációs szervezet nemrég elfogadott vagyonpolitikai irányelve szerint állam csökkenteni kívánja tőzsdei cégekben meglévő tulajdonrészét, míg a Magyar Villamos Művek Rt. részvényeinek egy részét és a Földhitel- és Jelzálogbank papírjait bevezetnék a börzére. A tervekben többek között a Malév, a Postabank és a Konzumbank magánosítása is szerepel, sőt Hollai Imre bejelentette: a Szerencsejáték Rt. kisebbségi részvénycsomagját is értékesítené az ÁPV Rt.    
 A vagyonpolitikai irányelvek szerint az állam vállalkozói vagyona 2004 végére 320 milliárd forinttal csökkenhet, 2006 végére pedig 200 milliárd forint körül lesz. 
 (MTI - Üzleti Negyed) Ajánlat : ÁPV Rt. Korábban : Csökken a Mol állami tulajdonrésze (2002. október 10.) Megkezdődött a bankprivatizáció (2002. szeptember 16.)","[""devizapiac"",""privatizáció"",""állami vagyon"",""ÁPV Rt."",""Budapest Business Journal"",""Szerencsejáték Rt."",""Állami Privatizációs és Vagyonkezelő"",""ÁPV Rt. Igazgatósága""]",0
552,9593,https://www.origo.hu/tudomany/20051219kodfoszlanyok.html,tudomany,www.origo.hu,[origo],2005.12.19. 10:55,Ködfoszlányok a Balatonon - a hét műholdképe,"December második hétvégéjén ismét erős volt a hajnali ködhajlam a Kárpát-medencében. 12-én, hétfőn az Alföldön tovább maradt meg a köd, a Dunántúl nagy részén azonban kora délelőtt már tiszta, napos időt élvezhettünk. A ködtakaró maradványai csak a Balaton és a Dunakanyar térségében láthatók.","A kép északkeleti (jobb felső) sarkában a Börzsöny, a Visegrádi-hegység és a Naszály nyúlik az alacsony szintű ködtakaró fölé. A Börzsönynek még havas gerinceit és vulkanikus szerkezetét is láthatjuk. A Gerecsénél és a Budai-hegységnél véget ér a köd. A kép jobb szélénél jól követhető a Duna vonala, az északnyugati sarokban pedig a kis ködsáv alatt a halványtürkiz színű Fertő-tó. A Dunántúl közepén a környezeténél kicsit melegebb Balaton felett tovább maradtak meg a ködfátylak. Érdemes megfigyelni a fehér ködmező bal felső csücskénél a párából kiemelkedő tanúhegyek barna pöttyeit. A barna szín egyébként az egész területen a hómentes, de már minden levelétől megszabadult késő őszi-kora téli erdőket jelzi. A kép nagyobb méretben A felvételt december 12-én, hétfőn, 9 óra után rögzítette a TERRA műhold MODIS-rendszere. Timár Gábor - Kern Anikó (ELTE)","[""Timár Gábor"",""Kern Anikó"",""Alföld"",""Dunakanyar"",""Dunántúl"",""műholdfelvétel"",""Kárpát-medence"",""Balaton"",""Eötvös Loránd Tudományegyetem""]",2
87,3716,https://index.hu/sport/forma1/2009/10/01/azt_akarom_csinalni_mint_schumacher/,sport,index.hu,Joó Gábor,2009.10.01. 13:48,"Azt akarom megcsinálni, amit Schumacher","A jövőre már ferraris Fernando Alonso boldog, valóra vált az álma, bajnokságokat nyerne, de meglepődött, mert csak 2011-ben számított a váltásra.","”Nehéz lesz, de azt akarom csinálni, amit Michael, sok bajnokságot akarok nyerni” – nyilatkozta csütörtökön Suzukában az új Ferrari-pilóta, Fernando Alonso. Michael Schumacher öt vb-t nyert ferrarisként, a spanyol 2010-től ül át az olaszokhoz, pedig úgy gondolta, csak 2011-ben teheti meg. ”Idén nyáron megegyeztünk, hogy 2011-ben idejövök, de az utóbbi napokban változott a helyzet, úgy döntöttünk, egy évvel korábban megyek a Ferrarihoz” – árulta el a pilóta  a szerdai bejelentés  után. Felipe Massának és Kimi Raikkönennek is 2010 végéig érvényes szerződése volt, a finnét felbontották, valószínűleg  a McLaren miatt , a helyére megy a kétszeres bajnok. Alonso három évre írt alá a Ferrarihoz – a spanyol sajtó szerint opcióval a következő kettőre vagy háromra –, amikor lejár, 34 éves lesz. ”Remélem, addig maradok itt, amíg akarok, innen vonulhatok vissza sok győzelem után. Tényleg úgy gondolom, hogy a Ferrari lesz az utolsó istállóm, innen bárhová igazolni visszalépés” – idézte a spanyolt az autosport.com. Évek óta  flörtölt a Ferrarival , az as.com állítja, már 2007-ben megegyeztek, amikor Alonso a McLarentől akart szabadulni. ”A Ferrari több mint egy csapat, nagyon különleges, minden pilóta erről álmodik, nekem most valóra vált. Boldog vagyok, a legjobb helyre kerültem, készen állok 2010-re” – örvendezett Alonso, akinek még három versenye  maradt a Renault -nál.",,1
1459,5484,https://index.hu/gazdasag/magyar/2010/10/01/meg_nehezebbe_valt_teljesiteni_az_idei_hianycelt/,gazdasag,index.hu,Baksa Roland,2010.10.01. 11:18,Nehezebbé vált teljesíteni az idei hiánycélt,"Nagyobb lett a tavalyi deficit a gondoltnál, két ellentétes hatás közül a bázishatás erősebb és rontja az idei költségvetési hiánycél elérésének intézkedések nélküli esélyét, ezért aztán lehet, hogy lépni kell.","Az eddig gondoltnál rosszabbul zárt tavaly az államháztartás, a hiány a célként megfogalmazott 3,9, és  az előzetesen  – márciusban – lejelentett 4 helyett 4,4 százalék lett GDP-arányosan, derül ki a KSH mai közleményéből. Erre utalhatott tegnap Orbán Viktor miniszterelnök, amikor  azt jelezte , nem stimmel a tavalyi deficitszám. Az eltérés közel 100 milliárd forint a tavasszal első adatközlésben említett és a most második publikálásként az EU statisztikai hivatalának, az Eurostatnak lejelentett második szám között. Az ilyenfajta revíziók amúgy nem különlegesek, az elmúlt esztendőkben mindig „bemozgatta” az előzetes számot a második adatközlés, rendszerint emelkedni szokott a hiány, de volt példa arra is, hogy javult a végleges egyenleg. A 0,4 százalékpontos eltérés alapvetően két fő okra vezethető vissza. Az uniós transzferek elszámolása 0,1 százalékponttal emelte a hiányt. Kiderült ugyanis, hogy a kohéziós alapokból származó közösségi pénzek egy részét 2008-ra kell elkönyvelni, de van olyan tétel is, amit 2010-re kell bevételként feltüntetni. (Ez egyébként azt is eredményezte, hogy a 2008-as deficitszám kicsit javult, az eddig hivatalos 3,8 helyett – kerekítés miatt – 3,7 százalékos GDP-arányos hiány keletkezett 2008-ban.) A 2010-re történő elszámolása egyes tranzakcióknak persze segít valamelyest az idei büdzsén, azonban ezt a hatást egy másik dolog teljesen eliminálja. A már említett 0,4 százalékpontos eltérésből 0,3 százalékpontot az magyaráz, hogy a tavalyi beruházási kiadások magasabbak lettek a márciusban becsültnél. Az önkormányzatok is jobban költekeztek, a Nemzeti Infrastruktúrafejlesztő Zrt. vasúti projektje is vitte a pénzt, a központi költségvetésben is kicsit több beruházás valósult meg 2009-ben. Mindez azt jelenti az idei évre nézve, hogy magasabb bázishiányt, 2009-es deficitet eredményezett a többletberuházás. Ez a bázishatás pedig erősebb az uniós tételek 2010-re való áttolódásának idei egyenlegjavító hatásánál. Magyarán: lapunk megítélése szerint önmagában a tavalyi állami gazdálkodásról a szemünk elé táruló kedvezőtlenebb kép megnehezítette az idei költségvetési hiánycél teljesítését is. Az ügy megítélése azonban komplex. 2009-re vonatkozóan új tétel nem került elő, a második adatközlés során az eddig is ismert tételek időbeli elszámolását tisztázták az Eurostat és a magyar fél szakemberei – nyilatkozta lapunknak Oszkó Péter volt pénzügyminiszter. A 2009-es egyenleg romlása az idei esztendőre nem gyakorol negatív hatást, van olyan bevételi tétel, amely tavaly helyett idén gyarapítja a büdzsét az uniós elszámolás szabályai alapján, az a tényező pedig, hogy magasabb volt az államháztartási körben a beruházás a korábban becsültnél, azt türközi, hogy kevesebb beruházás „marad” idénre, nem torlódik fel annyi beruházás idén, kevésbé terhelik a fejlesztések a 2010-es költségvetést – hangsúlyozta. Mindenesetre az biztos, hogy a 2010-es 3,8 százalékos deficitterv elérése amúgy sem magától értetődő: noha a kormány elrendelt költségvetési zárolásokat és összességében adóemelés történt a nyári intézkedések következtében, de úgy értesültünk, a zárolásoknál még kell küzdenie a nemzetgazdasági minisztériumnak. Ráadásul az IMF és az EU nyár közepén még 0,3 százalékpontos kockázatot látott a büdzsében. Könnyen lehet tehát, hogy a kabinetnek lépnie kell, ha be kívánja tartani a hiányvállalását.",,0
2260,10679,https://www.origo.hu/gazdasag/20170824-egyre-tobb-a-kriptovalutakkal-trukkozo-csalo.html,gazdasag,www.origo.hu,Origo,2017.08.25. 10:54,Egyre több embert vernek át kriptovalutával ,"Ahogy a kriptovaluták, mint a bitcoin, vagy az éter egyre népszerűbbek lesznek, úgy tűnnek fel folyamatosan az olyan csalók és adathalászok is, akik az internetes pénz segítségével próbálják átverni az áldozatokat.","A hackerek úgynevezett phishing módszerrel verik át az áldozatokat. Egy olyan oldalt küldenek nekik, amely teljesen korrektnek tűnik. A weblap azt állítja, hogy befektetőket keresnek egy új kriptovaluta számára. A honlap megbízhatónak tűnhet, hiszen az áll rajta, hogy a cég kapcsolatban áll a híres ethereummal. Természetesen ez nem igaz, így aki nem elég óvatos, az egy utalás után örökre elveszíti a pénzét. A csalásoknak eddig több mint 30 ezer áldozata volt szerte a világon. A befektetők átlagosan 7500 dollárt buknak, az egész üzletág pedig éves szinten 1,6 milliárd dollárt. A kriptovalutás csalóknak jelenleg nagyon jól megy Gyakorlatilag egy új, prosperáló üzletágat hoztak létre a bűnözők és a nem etikus hackerek számára. Az összes ellopott pénz mennyisége már megközelíti azt az összeget, amennyit 2015-ben, rablások révén vittek el a bűnözők az Egyesült Államokban. A rablások károsultjai abban az évben 350 millió dollárt veszítettek. A befektetők annyira meg vannak bolondulva az új kriptovalutákért, hogy teljesen elfeledkeznek a biztonságról, csak hogy elsőként férjenek hozzá a virtuális pénzhez. A célzott reklámok és e-mailek elhitetik a befektetővel, hogy az oldal teljesen megbízható, pedig a honlap mögött ott várják a csalók. A bitcoinnal kapcsolatban nincsenek adatok, azonban feltehetőleg ezzel a pénzzel is sokan próbálkoznak trükközni.","[""átverés"",""Bitcoin"",""kriptovaluta"",""Ethereum""]",0
1393,5119,https://aktiv.origo.hu/gazdasag/hirek/vallalatihirek/20030323ujabb.html,gazdasag,aktiv.origo.hu,MTI,,Újabb cégétől vált meg a Fiat-csoport,"A Fiat felügyelő tanácsa a hétvégén döntést hozott arról, hogy eladja a csoport biztosítótársaságát, a Torót a De Agostini kiadónak. Az ügyletről kiadott sajtóközlemény szerint az értékesítés 2,4 milliárd eurót hoz az olasz konszernek.","A Toro eladásával a Fait további lépést tesz 1,4 milliárd eurós adóssága csökkentése és a Fiat Auto megmentése felé, de továbbra is értékesíteni akarja a Fiat Avio repülőgépmotor-gyártót is. A Toro az olasz biztosítási piac hatodik biztosítója. A cég iránt korábban érdeklődött a francia Groupama és a RAS, a német Allianz biztosító olaszországi leánycége is.","[""Toro"",""euró"",""devizapiac"",""Fiat""]",0
2191,10164,https://aktiv.origo.hu/gazdasag/hirek/vilaggazdasag/20030311schroder.html,gazdasag,aktiv.origo.hu,MTI,,Schröder lazítaná a maastrichti kritériumokat,"Gerhard Schröder német kancellár az euróövezethez tartozó országokra vonatkozó előírások rugalmas kezelését akarja, amennyiben háború indul Irak ellen - jelentette kedden a Frankfurter Rundschau.","Schröder a maastrichti kritériumok lazítását európai keretekben szorgalmazná, azaz a franciák és a németek közösen kezdeményeznék, hogy iraki háború esetén tekintsenek el az előírások teljesítésének merev számonkérésétől.  A kritériumok egyike, hogy az államháztartási deficitnek nem szabad meghaladnia a GDP három százalékát, különben eljárást indítanak a szabályt megszegő ország ellen. Németországban a deficit tavaly 3,6-3,7 százalék volt.","[""Gerhard Schröder"",""Frankfurter Rundschau"",""Németország"",""Irak"",""eurózóna"",""maastrichti kritériumok"",""vonatkozó előírás""]",0
1041,2853,https://aktiv.origo.hu/gazdasag/hirek/20110929-heim-peter-szazadveg-gazdasagkutato-rogtonoz-a-kormany-a-gazdasagpolitikaban.html,gazdasag,aktiv.origo.hu,Galambos Péter,2011.09.30. 9:48,Heim Péter: Sok a rögtönzés a gazdaságpolitikában,"Improvizatívnak érzi a magyar kormány gazdaságpolitikáját, és a jövő évre várt növekedés túlzott optimizmusa folytán további 3-400 milliárd forintos kiigazítást tart szükségesnek 2012-re Heim Péter, a Századvég Gazdaságkutató Zrt. alapítója. Az üzletember szerint nem kerülhetjük el, hogy nagyon drasztikus változásokat vigyünk véghez a nyugdíjrendszerben.","Mi a véleménye a kormány utóbbi hetekben bejelentett, elsősorban az adórendszert érintő intézkedéseiről? - A legfontosabb, hogy legyen koherens magyar gazdaságpolitika... Van most ilyen? - Nem tudom, nem elemeztem mostanában, hogy van-e koherens gazdaságpolitikája Magyarországnak. Az biztos, hogy költségvetési fegyelemre van szükség. Ha ezt nézzük, akkor a jövő évi költségvetésben az eddig bejelentett intézkedéseken felül további legalább 3-400 milliárd forintos kiigazítást kell végrehajtani, hogy tartani lehessen a 2,5 százalékos hiánycélt. A 2012-re kitűzött 1,5 százalékos növekedési célt reálisnak tartja? - Nem, én pesszimistább vagyok, különösen a bankokat sújtó végtörlesztési lehetőség fényében. Nem végeztem részletes számításokat, de szerintem örülhetünk, ha egyáltalán pozitív lesz a növekedés jövőre. Részben ebből adódik az említett 3-400 milliárd forintos költségvetési lyuk, de szerintem más dolgok is el vannak tervezve. Sok függ persze attól is, hogy milyen intézkedésekkel áll még elő a kormány a következő hetekben. És mekkora kiigazítás kellhet 2013-ban? - Tekintettel a távközlési cégek különadójának  csütörtökön bejelentett  elbukására, az idei évhez képest 1300-1400 milliárdos. Nyilván jó szerkezetben kell megcsinálni, lehetőleg nem adóemelésekkel, hanem kiadáscsökkentéssel és drasztikus szerkezeti átalakításokkal. Várom a kormányzattól azokat az intézkedéseket, amelyek komoly változást jelentenek a kiadási oldalon, elsősorban a struktúrát átalakítva, és nem a fűnyíróelv alapján. Például milyen konkrét területen? - Szerintem nem lehet elkerülni, hogy a nyugdíjrendszerben előbb-utóbb nagyon drasztikus változást vigyünk véghez. A nyugdíjkiadások abszolút nagyságát jelentős mértékben csökkenteni kell. Hogyan? - Kétféleképp képzelhető el, vagy minden nyugdíjastól elveszünk valamennyit, vagy a nyugdíjszerű ellátásokban részesülők számát mérsékeljük jelentősen. A kormány már jelezte, hogy a korkedvezményes és rokkantnyugdíjak területén ilyen lépésekre készül. De ez önmagában nyilván nem lenne elég. - Nem, de ez is több, mint a semmi. Nagyon sokféle intézkedést kell meghozni. Szerintem a leglényegesebb, hogy ne legyen eklektikus a gazdaságpolitika. Látott az eklektikusságra utaló jeleket az utóbbi időben? - Egy kicsit úgy érzem, hogy a magyar kormányzat a szükséges hatástanulmányokat nem végzi el, nagyon sok a rögtönzés a gazdaságpolitikában, improvizatív a jellege. Nincsenek csodák a közgazdaságban, alapvető igazságokat nem lehet megkerülni. Ezeket Magyarország sem tudja megkerülni, a magyar kormányzatnak is figyelembe kell vennie a nemzetközi gazdasági folyamatokat. Nem lehet úgy gondolkozni a gazdaságról, mint valamilyen könnyen irányítható rendszerről, itt minden mindennel összefügg, ha egyvalamibe beavatkozunk, annak sok hatása van. A hatástanulmányokat mindig el kell végezni.","[""Heim Péter"",""Magyarország"",""Orbán-kormány"",""gazdasági növekedés"",""költségvetés 2012"",""Századvég Gazdaságkutató""]",0
2075,9328,https://www.origo.hu/gazdasag/biztositas/20050222jovore.html,gazdasag,www.origo.hu,[origo],2005.02.22. 11:01,Jövőre drágulhatnak az életbiztosítások,"A klasszikus életbiztosítások maximális garantált kamatának 2006. január 1-jétől érvényes csökkentésére készül a pénzügyi tárca - értesült a Világgazdaság. Már csak Draskovics Tibor aláírására vár az a miniszteri rendelet, amelyben a pénzügyminiszter 4-ről 2,9 százalékra mérsékli a hagyományos - tehát nem a befektetési egységekhez kötött - életbiztosítások garantált technikai kamatlábának maximumát.","A Világgazdaság úgy tudja, az új mérték 2006. január 1-jével válik hatályossá. A plafon a tervek szerint a biztosítottakat védi attól, hogy bedőljenek a kifizethetetlenül magas kamatígéreteknek. A módosítás csak a hagyományos életbiztosításokat érinti. A technikai kamatláb 2001 végén módosult először, 5,5 százalékról 4 százalékra, amikor az infláció már biztosan alacsony szintet ért el. Ez akkoriban alig hatott a piacra, mivel a cégek biztonsági megfontolásokból 5,5 százalék alatti mértéket alkalmaztak.","[""Draskovics Tibor"",""befektetés"",""kamat"",""életbiztosítás"",""Világgazdaság""]",0
543,9409,https://www.origo.hu/tudomany/20080516-a-jegesmedve-veszelyeztetett-faj-lett-az-egyesult-allamokban.html,tudomany,www.origo.hu,[origo],2008.05.16. 11:45,Védett faj lett a jegesmedve az Egyesült Államokban,Hosszas latolgatás után felvette az Egyesült Államok a jegesmedvét a veszélyeztetett fajok listájára. A döntést a sarkvidéken élő állatok fennmaradásához létfontosságú sarki jég fokozatos olvadásával indokolták. Környezetvédők szerint a döntés többhónapos késlekedése mögött pusztán olajipari érdekek álltak.,"Az 1973-ban megalkotott Endangered Species Act (Törvény a veszélyeztetett fajokról) értelmében az amerikai döntéshozás a második legkomolyabb védettség alá helyezte, veszélyeztetett fajnak nyilvánította a jegesmedvét, elismerve, hogy kellő védelem nélkül hamarosan a még komolyabb kritikusan veszélyeztetett kategóriába kerülhet, azaz élőhelyéről belátható időn belül teljesen vagy részen kipusztulhat. A medvék veszélyeztetettségi státusza azonban önmagában nem vonja maga után azt, hogy a szénhidrogének kitermelését szigorúbb környezetvédelmi szabályokhoz kössék. A Bush-kormányzat olyan irányelveket jelentett be, amelyek értelmében a védelmet csak korlátozottan alkalmazzák az alaszkai kőolaj- és földgázlelőhelyek közelében, hogy ne akadályozza a kitermelést. Ajánlat:  Mi vár a jegesmedvékre? A klímaváltozás tíz meglepő következménye Az Amerikai Hal- és Vadgazdálkodási Szolgálatnak (US Fish and Wildlife Service) 2008. január 9-ig kellett volna állást foglalnia a jegesmedvék veszélyeztetett kategóriába sorolásáról, ám csak több hónapos halogatás után döntött. Több nemzetközi környezetvédelmi szervezet emögött már akkor az olajlobbi érdekeit látta, az amerikai kormány ugyanis februárban mintegy 12 millió hektárra adott koncessziót a földgáz- és kőolajlelőhelyek kiaknázására a Bering-szorostól északra elterülő Csukcs-tenger alaszkai partjainál, rekordösszegnek számító 2,66 milliárd dollár értékben.","[""Egyesült Államok a"",""veszélyeztetett fajok"",""faj""]",2
1521,5910,https://www.origo.hu/gazdasag/hirek/20040912akoltsegvetesrol.html,gazdasag,www.origo.hu,MTI,2004.09.12. 13:05,Elbocsátásokra készül az állam,"Vasárnap óránként fogadta Gyurcsány Ferenc miniszterelnök-jelölt a Parlamentben a kormány tagjait. A miniszterek és államtitkárok a 2005-ös költségvetéssel kapcsolatban fejtették ki tárcájuk álláspontját. Jövőre 40 milliárdot költenek a közigazgatás csökkentésére, a pénz egy részét végkielégítésekre kell majd költeni.","Gyurcsány Ferenc vasárnap óránként fogadta a Medgyessy-kormány minisztereit, hogy megvitassák a jövő évi költségvetés legfontosabb pontjait. Azt nem lehet tudni, hogy a mai egyeztetésen megjelentek közül ki vezetheti tárcáját a most készülő költségvetés hatályba lépésekor, de most mindenki elmondhatta a véleményét.   Jövőre jelentős összeget, mintegy 40 milliárd forintot fordít a kormány a közigazgatás karcsúsítására, ami jelentős létszámcsökkentés fedezete - mondta Draskovics Tibor pénzügyminiszter a megbeszéléseket követően. Az egyeztetéseken a miniszterekkel a jövő évi költségvetést tekintették át - közölte a pénzügyminiszter, aki a költségvetés egészét illetően konkrét számokat nem ismertetett.   Draskovics Tibor annyit mondott, hogy jövőre az ideinél több jut munkahelyteremtésre, a kistérségek támogatására, az uniós forrásokhoz szükséges saját erő biztosítására és a közigazgatás korszerűsítésére. Hozzátette: a rendőrség költségvetését 5 milliárd forinttal megemelik, és többek között ezer új autót kapnak a rendőrök. Az autópályaprogram is tovább folytatódik. Az állami intézményeknél azonban nagyon kell majd takarékoskodni: 2005-ben nem lesznek épületfelújítások és új irodabútorra sem jut majd.   A takarékos gazdálkodás követelménye alól egyetlen tárca sem lehet kivétel - mondta Kovács László külügyminiszter, az MSZP elnöke a tárgyalást követően.   Kovács László kiemelte: a kiinduló pontot az jelenti, az államigazgatás takarékosabb működésével is hozzá kell járulni ahhoz, hogy jusson pénz a nehezen élő emberek, családok és egyedülállók nagyobb támogatására, az esélykülönbségek csökkentésére, valamint az ország hosszabb távú fejlődésének, versenyképességének és korszerűsítésének biztosítására. ""A megbeszélés végeredménye, hogy a Külügyminisztérium a szigorú takarékossági intézkedések bevezetésével is képes lesz teljesíteni a magyar külpolitika minden fontos feladatát"" - közölte Kovács László.   A külügyminiszter szerint elkerülhetetlen a létszámcsökkentés, hiszen csak ebből biztosítható az előírt 6,5 százalékos béremelés, illetve a 13. havi bér kifizetése. Hozzátette, hogy az idei 133 fős létszámcsökkentésnél kisebb mértékű lesz a jövő évi a külügyi tárcánál.   ""Néhány külpolitikai programot az eredetileg számítottnál kevesebb pénzből kell megoldani, de ezt lehetségesnek tartom"" - közölte a külügyminiszter, aki szerint meg fogják értetni az Európai Unióval, hogy a tagságból adódó kötelezettségeknek, a nemzetközi fejlesztési együttműködésből fakadó feladatoknak 2005-ben az elvártnál csak kisebb mértékben tud Magyarország eleget tenni.   A diplomácia irányítója kitért arra, hogy néhány program végrehajtását, elsősorban nagykövetségi hivatali épületek egyébként indokolt felújítását is el kell halasztani. Az MTI úgy tudja, hogy a 30 évvel ezelőtt épült washingtoni magyar nagykövetségi épület jövőre tervezett felújítását is 2006-ra kell halasztani. ""A végső döntést a tárcákkal való vasárnapi egész napos egyeztetés alapján a kormány fogja meghozni"" - mondta Kovács László.   A megfelelő források hozzárendelését tekintve nyilvánvaló, hogy az egészségügy korszerűsítése komoly figyelmet fog kapni az új kormány programjában - mondta az egészségügy-miniszter. Kökény Mihály úgy fogalmazott: ""nem tudok számokat mondani, merthogy össze kell rendezni az egészet"" (...) ""azt gondolom, hogy a tárca programjait a lehetőségekhez képest méltányolni fogják a véglegesítésnél"".   Szerinte a miniszterelnök-jelölt úgy látja, hogy 2005-ben azon az úton kell tovább menni, ami az egészségügyi rendszerben ésszerű változásokat vezet be, amellett méltó körülményeket biztosít a betegeknek a gyógyuláshoz, az ellátásban dolgozóknak a munkához.   A foglalkoztatottság javítását, a munkanélküliség csökkentését szolgáló költségvetési források jövőre is érjék el legalább az idei szintet - mondta Burány Sándor foglalkoztatáspolitikai és munkaügyi miniszter.","[""Gyurcsány Ferenc"",""Magyarország"",""elbocsátás"",""költségvetés"",""Forrás""]",0
494,7988,https://www.origo.hu/tudomany/20040219elveszett.html,tudomany,www.origo.hu,[origo],,Elveszett világ az Északi-tenger alatt,"A brit szigetvilágot valaha összefüggő földdarab kötötte össze Észak-Európával. Egy brit  kutatócsoport szeizmológiai adatokat felhasználva fölfedte azt a területet, ahol 10 ezer évvel ezelőtt a korai ember száraz lábbal járhatott - a mai Északi-tenger mélyén.","A földtörténeti negyedidőszak első szakaszában, a pleisztocénben (jégkorban) lehűlések és felmelegedések váltogatták egymást (összesen négy nagy eljegesedési időszak mutatható ki). A birminghami egyetem vizualizációs központjának kutatói, valamint archeológusok, geológusok és mérnökök közreműködésével készülő számítógépes program segítségével olyan táj látványa tárul elénk, amely 8-18 ezer évvel ezelőtt élt őseinket vehette körül azon a területen, ahol ma az Északi-tenger hullámzik. A negyedidőszaki eljegesedések az északi féltekén Grönlandot, Eurázsia északi  területeit és Észak-Amerika keleti vidékeit érintették. A legutóbbi eljegesedés hatására a tengerszint mintegy 100 méterrel csökkent, így a kontinentális talapzat (self) hatalmas területeken kiemelkedett a vízből, átjárhatóvá téve például a Bering-szorost és azt a földsávot, amit ma La Manche-csatorna néven ismerünk. A Föld átlaghőmérséklete 9-10  o C körüli értékre süllyedt (szemben a mai 15 Celsius-fokkal). A pleisztocén világát olyan hatalmas emlősök uralták, mint a 4 méter magasra növő gyapjas mamut (Mammuthus primigenius), a kardfogú tigris (Machairodus), a főként növényekkel táplálkozó barlangi medve (Ursus spelaeus) és az óriásszarvas (Megaloceros giganteus).  A  birminghami egyetem  kutatócsoportja által létrehozott program abba a letűnt világba vezet bennünket, amely 8-10 ezer évvel ezelőtt a mai La Manche-csatorna területén létezett. A földolgozott szeizmológiai adatok alapján a szakemberek biztosnak látják, hogy a területet valaha egy a Temze és a Rajna nagyságával vetekedő folyam szelte át, amely a mintegy 7000 éve bekövetkezett gleccserolvadások következtében került ismét a tengervíz alá, évezredekre. Az  ősfolyó, amit az egyetem vezető archeológusa után átmenetileg Shotton-folyónak kereszteltek, több mint 600 méter széles lehetett, és nyomait ezidáig 27,5 kilométer hosszan simerült kimutatni. A folyam északról haladt délnyugat felé. A kutatást vezető Bob Stone professzor, aki az  International Virtual Heritage Network  igazgatója, úgy tervezi, hogy a látványos 3D-s rekonstrukciót egy interaktív programmal egészítik ki, ami még közelebb hozhatja az archeológusokat a szóban forgó terület, a 10 ezer évvel ezelőtti síkság viszonyainak minél alaposabb megismeréséhez.","[""Észak-Európa"",""Északi-tenger""]",2
1287,4412,https://magyarnemzet.hu/gazdasag/ujra-fut-a-sikeres-magyar-multi-program-7853852/,gazdasag,magyarnemzet.hu,Horváth Éva,2020. március 6. péntek 15:24,Újra fut a sikeres Magyar multi program,"Megnyílt csütörtökön a Magyar multi program újabb előminősítési szakasza, amelyre a legfeljebb közepes méretű vállalkozások jelentkezhetnek a korábbiakhoz hasonló feltételek mellett. A 2019-ben kezdődött program idei folytatásához várhatóan 10-12 milliárd forintos támogatást biztosít a kormány, s mintegy ötven új vállalkozás befogadásával számolnak.","A Magyar multi program második jelentkezési körében is a kedvező növekedési kilátású, legfeljebb közepes méretű cégeket várják a pályázat kiírói, amelyek nemzetközi nagyvállalattá fejlődve is kötődnének az országhoz, és a magyar munkavállalókra alapozva járulnának hozzá a térség felvirágoztatásához. A programban való részvételre kiválasztott vállalkozások egyedi, kifejezetten a számukra kialakított, magas színvonalú fejlesztési segítséget kapnak. Ezáltal hatékonyan növelhetik nemzetközi versenyképességüket, és építhetik márkájukat. Legyen szó szervezetfejlesztésről, folyamatfejlesztésről, üzleti tervezésről vagy szolgáltatások, termékek fejlesztéséről, szoros partneri együttműködésben megkapnak minden szakmai támogatást, amire szükségük van. A feldolgozóipari cégek komplex projektjeik megvalósításához is igénybe vehetnek forrásokat, eszközfejlesztést is végrehajtva. A Magyar multi programba történő regisztráció és az előminősítési folyamatban való részvétel azonban feltétele a fejlesztési forrásokhoz való hozzáférésnek. A vállalati technológiafejlesztéshez az állam más pályázatokat is kínál, a jelentkezőket a költségvetési források mellett uniós támogatások is segítik. Utóbbiak közül érdemes kiemelni a mikro- és kisvállalkozások technológiai fejleszté­seit segítő és az energiahatékonysági iparban érdekelt cégek támogatását. A kormány emellett a beszállítófejlesztési programra évi hárommilliárd forintot, az Irinyi-terv iparstratégiai támogatásaira évi két és fél milliárd forintot biztosít. A programba csak olyan vállalkozások vonhatók be, amelyeknek a kevésbé fejlett régiókban (vagyis a Közép-magyarországi régión kívül) van székhelyük, telephelyük vagy fiókteleppük, és a fejlesztést ott tervezik megvalósítani, illetve fejlesztési igényük nem mezőgazdasági, erdőgazdálkodási, halászati vagy néhány egyéb tevékenységre irányul. A Külgazdasági és Külügyminisztérium kidolgozta a Nemzeti tőkekifektetési programot is, amely földrajzi korlátozás nélkül támogatná magyar vállalkozások külföldi beruházásait. A nemrég indult nyugat-balkáni befektetési támogatás keretösszegét a pályázatok sokszorosan túllépték, és jelentős érdeklődés övezte az exportfejlesztési pályázatot is, ezért néhány hónapon belül megjelenhet a folytatása.","[""kis- és közepes vállalkozások"",""Magyar Multi Program"",""mikro-"",""vállalati technológiafejlesztés""]",0
2118,9654,https://aktiv.origo.hu/gazdasag/hirek/vallalatihirek/20050310demjan1.html,gazdasag,aktiv.origo.hu,MTI,2005.03.10. 16:09,Demján cége veheti meg a Hungexpót,"A francia GL Events és a TriGránit konzorciuma nyerte a Hungexpo Rt. 77 százaléknyi részvényének eladására kiírt privatizációs tendert 8 milliárd forintos árajánlattal, közölte az ÁPV Rt. A Hungexpo már a 90-es évek elején az első privatizációs listán szerepelt, mint a leggyorsabban magánosításra váró állami cégek egyike.","A befektető öt éven belül 5 milliárd forintot, a következő öt évben pedig 2,5 milliárd forintot fordít a vásárváros fejlesztésére a jelenlegi helyszínen, mondta Baranyi Imre, az Állami Privatizációs és Vagyonkezelő Rt. igazgatóságának tagja, az értékelő bizottság elnöke. Az adásvételi tárgyalások várhatóan áprilisban zárulnak le. Az adásvételi tárgyalások várhatóan áprilisban zárulnak le. A GL Events, valamint a Trigránit és a West End konzorciuma a Hungexpo privatizációs pályázatának második fordulójában 75 százalékkal megemelte az eredeti 4,62 milliárd forint vételi ajánlatát, és így 91,92 ponttal lett az első. A befektető köteles további 1,868 milliárd forintért megvásárolni a Kőbányai Önkormányzat tulajdonában lévő 17,99 százalék Hungexpo részvényt is, amennyiben a X. kerületi képviselő testület az eladás mellett dönt. Az ÁPV Rt. tulajdonában maradó öt százalékot a Hungexpo dolgozói vásárolhatják meg. A pályázat első fordulójában a Carion Holding Vagyonkezelő és Szolgáltató Rt., a VHV Vendéglátóipari Kereskedelmi és Szolgáltató Kft., az ECE Projektmanagement Budapest Kft., a Hungexpo MRP Szervezete és az Airport Cargo Center Ingatlanfejlesztő és Ingatlanhasznosító Kft. konzorciuma kapta a legtöbb pontot, szám szerint 94-et, de a második fordulóban beadott végleges, 5,9 milliárd forint árajánlatához az előírt időpontig nem csatolta a biztosítékul előírt bankgaranciát. A GL Events-Trigránit-West End konzorcium az első fordulóban 84,78 pontot kapott, amiből a szakmai értékelés 21,9 pontot jelentett, a többit a megajánlott árért kapta. Az elbírálásnál a szakmai kritériumokat 30 százalékos, az árajánlatot pedig 70 százalékos súllyal vette figyelembe az értékelő bizottság. Az elbírálásnál szakmai szempont volt a bemutatott üzleti elképzelés megalapozottsága; az ajánlattevő szakmai háttere, referenciái; a kiállítás helyszíneinek megközelíthetősége; a helyszín fejlesztési koncepciója; a bemutatott üzleti tervek megvalósításának időbeli ütemezése. A második fordulóba az ÁPV Rt. már nem hívta meg az Expomedia-Wallis konzorciumot, amely az első forduló harmadik helyezettje volt. A nyertes ajánlattevő által vállalt fejlesztések megvalósítását az ÁPV Rt. szigorúan figyelemmel kíséri. Egy különleges jogokat biztosító részvénnyel a privatizációs szervezetnek vétójoga van az ingatlan hasznosításával kapcsolatos bármilyen lépés megakadályozására - mondta Baranyi Imre. Bár a szerződéstervezetben szerepelt olyan szankció, amely 30 százalékon visszavásárlási lehetőséget biztosított volna az ÁPV Rt.-nek, ha a befektető a vállalásait nem teljesíti, de ez kikerült, mert az ajánlattevők elálltak volna a pályázattól, tette hozzá. A most zárult tenderrel pont kerül a Hungexpo magánosítására. A Hungexpo már a 90-es évek elején az első privatizációs listán szerepelt, mint a leggyorsabban magánosításra váró állami cégek egyike.","[""Hungexpo"",""devizapiac"",""részvény"",""privatizáció"",""TriGránit"",""ÁPV Rt. A"",""Hungexpo Rt.""]",0
1338,4737,https://www.origo.hu/gazdasag/20111213-interju-kiegyezest-surget-a-valutaalappal-a-bankokkal-es-a-bankszovetseggel.html,gazdasag,www.origo.hu,Mong Attila,2011.12.13. 10:01,"Kiegyezés kell a valutaalappal, a bankokkal és a jegybankkal - interjú Varga Mihállyal","Akár három-négy évre szóló, 15-20 milliárd eurós hitelkeretet tartalmazó megállapodást is elképzelhetőnek tart Varga Mihály, a Miniszterelnökséget vezető államtitkár, aki gyors megállapodásra számít a Nemzetközi Valutaalappal. Az [origo]-nak azt mondta, 100-200 milliárd forintos kiigazításra van szükség a költségvetés újratervezésre során, de nem számít arra, hogy recesszióba süllyed a magyar gazdaság. A volt pénzügyminiszter szerint a valutaalap mellett kiegyezésre van szükség a Bankszövetséggel és a jegybankkal is.","- A miniszterelnök idén februárban arról beszélt, hogy 2011 a megújulás, 2012 az elrugaszkodás, 2013 pedig az emelkedés éve lesz. Vasárnap a  tévéinterjúban  pedig azt mondta, hogy az idei nehéz év lesz, de a jövő év a felemelkedésé. Hogyan lesz az emelkedés éve 2013, ha nem lesz elrugaszkodás? -  Nehéz év lesz, az kétségtelen, hiszen körülöttünk a helyzet sem könnyű. 2012 első félévéig a nagy átalakító lépések lezárulnak. A kormány a 2010-ben elfogadott kormányprogram alapján halad: 2010-ben tűzoltómunka folyt, 2011 az átalakításokról szólt, még jó néhány törvény van így is, amely elfogadásra vár a jövő év első félévének végéig, de 2012 már a konszolidáció kezdetét jelenti. - Ez lesz a viharkabát éve, ahogy a miniszterelnök vasárnap fogalmazott? -  Valóban, a külső feltételeket nem tudjuk garantálni, az nem rajtunk múlik, de a megújulásnak ez a szakasza befejeződik. Ezek a nagy átalakítások viszont részben azt a célt is szolgálták, hogy Magyarország elinduljon egy új növekedési pályán.  - Ehhez képest a kérdés most inkább az, hogy lesz-e recesszió. Az OECD legalábbis ezt  jósolja . -  A magyar kormány sokkal konzervatívabban tervezett 2012-re, mint jó néhány nemzetközi szervezet, így az IMF is. Augusztusban úgy készítettük el a költségvetést, hogy másfél százalékos növekedéssel számoltunk 2012-re, miközben a szeptemberi IMF-jelentés még 1,7 százalékos bővüléssel kalkulált. Szeptember és november között azonban jelentős változás következett be a külső feltételekben, és nem tehetünk úgy, mintha ez nem történt volna meg. - Akkor lesz gazdasági visszaesés, vagy nem? -  Ma sokkal reálisabb az, ami vasárnap a miniszterelnöki interjúban is elhangzott, hogy fél százalék körüli növekedést lehet prognosztizálni 2012-re. - Mégis mitől lesz ez a növekedés? A legfrissebb GDP-adatokból az derül ki, hogy ha nincs mezőgazdasági növekedés, akkor recesszióban van a magyar gazdaság. Szinte nincs olyan adat, amely szerint nem ""túl optimista"" a miniszterelnök előrejelzése. -  Az interjú előtt pont a GDP-adatokat nézegettem, és én azt láttam, hogy nem csak a mezőgazdaságon múlt a GDP 1,4 százalékos harmadik negyedéves teljesítménye. Valóban baj lenne, ha csak a mezőgazdaság húzná a gazdaságot, de nem így van. - Az ipari termelés is visszaesett. -  Az exportunk viszont 5,3 százalékkal növekedett a harmadik negyedévben, míg az import 4 százalékkal. Jelentős ebben a mezőgazdaság, és szerepe van a jó termésnek is, az árfolyamváltozásnak, de a járműipari export vagy a textilipar, a bőr-, bőrtermékek, fémipari áruk kivitele is nőtt. Kicsit tehát árnyaltabb a kép, de az biztos, hogy alapvetően a jó mezőgazdasági év is segített. - Évek óta csökkennek a beruházások,  leállt a banki vállalati hitelezés ,  és a német gazdaságban is folyamatosan lefelé módosítják az előrejelzéseket. Így sem optimista a mostani forgatókönyv? Számos szakértő keményebb recesszió veszélyére figyelmeztet. -  A német gazdaságot nem tudjuk befolyásolni, ha ott csökken a növekedés üteme és az export, akkor Magyarország sem tudja felülírni a gazdaság törvényszerűségeit. Akkor nekünk is igazodnunk kell ehhez a visszafogottabb gazdasági teljesítményhez, ezt tesszük egyébként most. Ezért tervezzük újra a költségvetést a korábbi másfél százalékos helyett félszázalékos növekedésre.  - A költségvetést eredetileg másfél százalékra tervezték, egy héttel ezelőtt Matolcsy György nemzetgazdasági miniszter bejelentette, hogy fél-egy százalék közé szállítják le a növekedési tervet, tegnap a miniszterelnök maximum fél százalékról beszélt. (nevet) -  Szóval arra gondol, hogy rugalmas elszakadás van? - Hát legalábbis 2008-at idézően gyorsan változnak a kormányzati előrejelzések, akkor is hétről hétre mentünk bele a recesszióba. - A helyzet változik gyorsabban. Akkor követnénk el hibát, ha makacsul ragaszkodnánk a másfél százalékos növekedéshez, aminek ma már nincsen meg a reális alapja. Ezt én erénynek tekintem, nem kudarcnak. - Mekkora kiigazítást kell ahhoz végrehajtani, hogy mindezt állja a költségvetés? -  Ez a fontosabb kérdés. Ennek megvannak a feltételei, hiszen eleve nagyobb tartalékokkal terveztük a költségvetést, amiből vannak még források, bár azt gondolom, hogy jó lenne a tartalék nagy részét megőrizni 2012-re, nem szabad beáldozni amiatt, hogy alacsonyabb lesz a növekedés. - Plusz a gyengébb forintárfolyam is felemészti a tartalékot. -  Így van, ez a költségvetés más árfolyam-kalkulációval készült, ami azt jelenti, hogy az újratervezésnél akár a bevételi, akár a kiadási oldalon jelentős módosításra lesz szükség. Becslések vannak arról, hogy mennyivel kell ezt a kiigazítást végrehajtani. - Mennyivel?  -  Biztos vagyok abban, hogy további lépések lesznek szükségesek annak érdekében, hogy a tervezett hiány mértékét tartani tudjuk. - Az elemzők 100-200 milliárd forintról beszélnek. -  Ezek nincsenek távol a kalkulációktól. - Az kemény politikai kérdés, hogy hogyan tudja ezt teljesíteni a költségvetés: további bevételnövelő lépésekkel, vagy kiadáscsökkentéssel. Mi lesz az arány? -  Az elmúlt hónapokban meghozott döntések után a kiadási oldal tartalékai egyre szűkösebbek, tehát nagyon kevés pontot látok, amelyek esetében valamit lehet tenni a kiadási oldalon. A parlament előtt van például az önkormányzati törvény módosítása, amely szerint bizonyos lélekszám alatt nem lesz a településeken polgármesteri hivatal, a járási területi alapú átszervezés jelentősen csökkenti a forrásokat. Vagyis akár az egészségügyet, az oktatást vagy az államigazgatást nézem, az idei létszámleépítések után nagyon kevés lehetőség marad a kiadási oldalon. - Tehát adóemelés? -  A bevételi oldal pedig azért veszélyes, mert a növekedést fogja vissza, ha újabb adók kivetése vagy adók növelése kezdődik. Megint valamilyen mixet kell kidolgozni, a bevételi és kiadási oldalon egyaránt lépéseket kell tenni. Ezek aránya a most zajló számításoktól függ. - A bevételnövelő lépések jelentik-e a bankadó meghosszabbítását, további különadók bevezetését? -  Ez nem lenne szerencsés, tekintve, hogy a növekedési kilátásainkat ezek csak tovább rontanák. A külföldi befektetőknek azt a forgatókönyvet ígértük, hogy 2013-ra ezek a különadók kifutnak. Ha most ezekre tennénk rá egy lapáttal, akkor a félszázalékos növekedés sem lenne reális. Más megoldásokat kell keresni. Ön gazdasági újságíró, én meg voltam pénzügyminiszter, olyan nagy fantázia nem kell ahhoz, hogy kitalálja, miben lehet még lehetőség. A jövedéki adót kell megvizsgálni, olyan tételeket lehet végigszámolni, amelyek valamilyen mentességet élveznek, de hadd ne rögtönözzek. A kollégák számolnak. - A napokban elkezdődnek a tárgyalások a Nemzetközi Valutaalappal. Ezt az után jelentette be a kormány, hogy a Standard & Poors majdnem, a Moody's pedig ténylegesen befektetésre nem ajánlott kategóriába minősítette le az országot. Jövőre irdatlan összeget kell előteremteni a piacról: lejáró devizaadósság, forintadósság, költségvetési hiány. Hogyan látja ebből a szempontból a jövő évet? Finanszírozható-e az ország? -  Azt látni kell, hogy mi is annak az európai gazdaságnak a része vagyunk, ami ellen spekuláció folyik. Nem Magyarország a fő célpont, alapvetően az európai gazdaságok ellen zajlik támadás, és hadd tegyem hozzá, hogy nem tekintem pejoratívnak a spekulációt, ha az a gazdasági haszon érdekében történik. De itt arról van szó, hogy a nagy hitelminősítők amerikai kézben vannak, és sokszor indokolatlan döntéseket hoznak. - Magyarország esetében miért volt indokolatlan a leminősítés? A CDS-felárak alapján már régen a bóvli kategóriában voltunk. -  Szerintem késésben volt a Moody's és általában a hitelminősítők. Ha a Magyarország számára szükséges finanszírozás nagyságrendjét összevetem a görög vagy a portugál helyzettel, akkor esetünkben maximum 5-6 milliárd euróról van szó, ami a százmilliárdos nagyságrendű görög vagy portugál igénnyel szemben a statisztikai hibahatár kategóriája. Másodsorban ne felejtsük el azt sem, hogy a később csődbe ment Lehman Brothers befektetési banknak is a legjobb, ""A"" minősítése volt. Vagyis a hitelminősítők is tévedhetnek. - Persze Magyarország esetében a hitelminősítők értékítélete adottság, nagyon nehezen lehet bármit is tenni ellene. -  Csak annyit akarok mondani, hogy későn hoztak meg egy döntést, nem vették figyelembe azt, hogy 2011-ben Magyarországon milyen szerkezetátalakítások történtek. Inkább hisznek olyan befektetői minősítéseknek, amelyek más szempontok szerint születtek. Nyilvánvalóan az a befektető például, aki egy pénzintézetbe tette a pénzét, és akinek a bankadó vagy a végtörlesztés fájdalmat okozott, nem fog jó véleményt mondani  Magyarországról. De tudomásul vesszük és elviseljük a következményeket.  - Vagyis finanszírozható az ország még így is? -  Igen. Magyarországnak most sincs szüksége külső hitelre, november végén 2 milliárd eurót törlesztettünk az IMF-EU hitelből, a legközelebbi komoly törlesztőrészletünk pedig az első negyedév végén lesz, 960 millió euró körüli összeg. Márciusig tehát mindenképpen rendben van az ország, de a mostani helyzetben sérülékenyebbek vagyunk: magas az adósságszintünk, folyik egy gazdasági szerkezetátalakítás, közben pedig az európai gazdaságok is támadás alatt vannak. A magyar kormánynak tehát a következő hetekben-hónapokban három szereplővel kell valamilyen kiegyezést kötnie. Az egyik az IMF, hogy egy biztonsági háló legyen körülöttünk. Meg kell állapodni a Bankszövetséggel is, hogy a bankszektor meg tudja tartani a finanszírozó képességét és a gazdasági növekedéshez, a beruházásokhoz legyenek vállalati hitelek, valamint kalkulálható legyen a végtörlesztés hatása. Harmadikként pedig kompromisszumra kell jutni a Magyar Nemzeti Bankkal is, mert a monetáris politika nem szakadhat el tartósan a fiskális politikától. Ha a két rendszer disszonánsan működik, akkor abból előbb vagy utóbb baj szokott származni. A jegybanknak, és kisebb mértékben a kormánynak is gesztusokat kell tenni, olyan kompromisszumra kell törekedni, ami a monetáris politikát is érdekeltté teszi abban, hogy segítse a kormány növekedési terveit. - Az IMF-fel milyen megállapodásra lő a kormány? Itt is mintha lenne egy rugalmas elszakadás, hiszen először biztonsági hálóról hallottunk, most viszont egyre több hír szól arról, hogy a kormány elfogadna egy keményebb feltételeket, rendszeres felülvizsgálatot jelentő készenléti hitelmegállapodást. -  A megbeszéléssorozat legelején vagyunk, és még nincsenek pontos információink arról, hogy az IMF-nek milyen tárgyalási pozíciója lesz. - Nekünk kell ajánlatot tenni. -  Kettőn áll a vásár. Nekünk sem érdekünk, hogy olyan ajánlatot tegyünk, amit az IMF még tárgyalási alapnak sem tud tekinteni. És az IMF is érdekelt abban, hogy az egyik tagországával megállapodásra tudjon jutni, érdekelt a sikertörténetben. Magyarország az IMF szempontjából egyébként sikeres ország volt, fizetjük a törlesztéseket, a felvett hiteleket, nincs szükség átütemezésre. Az IMF-delegáció - saját tapasztalatom szerint - a helyzetértékelésben, a fiskális lépéseket tekintve teljesen egyetértett velünk. A magyar gazdaság 2011-ről 2012-re egy ezermilliárd forintos átcsoportosításra készül pontosan azért, hogy a hiány mértékét és az államadósság arányát csökkenteni tudja. A bankadó, a végtörlesztés és  a 2012-es hiány mértéke volt az, amiben árnyalatnyi eltérés volt, de a magyar kormány legfontosabb intézkedései az IMF által is követett gazdaságpolitikai irányokba esnek. Éppen ezért nem hiszem, hogy túlságosan nehéz lesz megállapodni velük.  - Mekkora biztonsági háló lenne elégséges? A hét végén a Citibank elemzői, kormányzati forrásokra hivatkozva azt írták a jelentésükben, hogy 10-15 milliárd eurós hitelkeretet szeretne a kormány. -  Abból kell kiindulni, hogy meddig tart a bizonytalan helyzet a kötvénypiacon. Ha ez egy évnél nem lesz több, akkor ennél kisebb összeg is elegendő. Ha azt gondoljuk, hogy hosszabb időszakra lesz szükség, akkor körülbelül reális, amit a Citibank elemzői mondanak. - Magyarország hosszabb időszakra szóló megállapodást szeretne? Adott esetben akár 24 hónapra is? -  Tekintettel arra, hogy csak végszükség esetén akarjuk igénybe venni, így ebből a pénzből nem növekszik az államadósság, szó lehet egy magasabb összegről is. Az államadósságunk törlesztőrészleteit számolva akár egy három- vagy négyéves időszakra szóló, 15-20 milliárd eurós megállapodás is elképzelhető. - Milyen gyors tárgyalásra számít? - A miniszterelnök egy reggeli rádióinterjúban azt mondta, hogy akár öt perc alatt is meg tudunk állapodni, de ez függ a tárgyalási ajánlatoktól is. Ráadásul harcedzett szereplőkről van szó: már az előző kormány is Rosenberg úrral és Kauffmann asszonnyal tárgyalt, tavaly nyáron mi is, mindenki ismer tehát mindent. Január végére lehet megállapodás.  - Ha ilyen gyors egyezségre lehet számítani, akkor nem meglepő Fellegi Tamás lemondása? A múlt héten azzal indokolta távozását, hogy az IMF-tárgyalásokra akar koncentrálni. Hihető az egy miniszter részéről, aki végigcsinálta az uniós elnökségi félévet, hogy lemond a fejlesztési csúcsminisztérium vezetéséről pár hét tárgyalás miatt? - Amikor egy súlyemelő egy 150-180 kilós súlyt a feje fölé emel, az néhány pillanat műve, de mégis komoly munka van benne. Fellegi Tamás nyilván azt mérlegelte, hogy ez egy olyan munka, amely szinte kizárólagosan veszi el az időt a többi tevékenység elől. - Négy hétig. -  Nem csak négy hétig, hiszen decembertől január végéig az másfél hónap. - Mindenesetre nem tűnt tervezett lépésnek. A miniszterelnök Brüsszelben értesült róla, először azt mondta, hogy nem hallott róla. Önt meglepte a döntés? -  Elgondolkodtatott. - Miért? A kormányzati szerkezet miatt? - Látni kell azt, hogy ez a kormány nagyon kevés miniszterrel dolgozik, és egy-egy miniszterre a széles terület miatt nagyon sok munka hárul. Ezek mellett még az IMF-tárgyalások vezetése komolyan próbára teszi az embert. - Volt elégedetlenség a Miniszterelnökség részéről a fejlesztési tárcával kapcsolatban? Amiatt, hogy álltak bizonyos ügyek, nem volt megoldás több kérdésben sem? -  Ha volt is, ennek megítélésére a kormányfő jogosult. - Várható-e kormányátalakítás most? Több verzió kering a városban, hogy a két gazdasági minisztériumot átszervezik, és létrejönne egy a mostanihoz képest tiszta pénzügyminisztérium. -  Amit ember alkot az mindig átmeneti, miért lenne fix egy kormánystruktúra vagy annak személyi összetétele? Így is csodálattal vegyes elismerést hallunk arról, hogy 18 hónapon keresztül a kormány személyi változás nélkül dolgozott. Ha a miniszterelnök szükségesnek tart változtatást, akkor ezt nyilvánvalóan kezdeményezni fogja. - Ön volt pénzügyminiszterként szükségesnek tartana ilyen változtatást? Az IMF-tárgyalások idején furcsa, hogy Matolcsy György nemzetgazdasági miniszterként nem tárgyal a delegációval. -  Én ennek a kormánynak az államtitkára vagyok, ebben a hierarchiában nem tisztem értékelni bárkinek a munkáját, van egy erre hivatott szereplője a kormánynak, aki nyilvánvalóan majd megteszi ezt. - A finanszírozáson és a biztonsági háló megteremtésén túl mi a valódi tétjük az IMF-tárgyalásoknak? Elemzők szerint az, hogy milyen gazdaságpolitikát követ a kormány ezentúl, hogy felhagy-e a nem ortodox megoldásokkal, vagy sem? A Matolcsy-féle gazdaságpolitika folytatódik tovább, vagy a Széll Kálmán-tervben lefektetett ortodox vonal? -  Ehhez ismernem kellene, milyen lesz a helyzet, mondjuk fél-egy év múlva. Ki gondolta valaha is, hogy a német állampapírokat nem fogják teljes egészében finanszírozni, vagy azt, hogy Franciaországot vagy Belgiumot leminősíthetik a hitelminősítők. Olyan helyzeteket élünk át, amelyekre korábban nem gondolt senki. Ma tehát nagyon nehéz megmondani, hogy milyen válaszok megfelelőek erre. Azt gondolom, hogy ha a gazdasági szerkezetátalakítás - ami érintette a nyugdíjrendszert, az önkormányzatokat, az egészségügyi rendszert vagy a parlamenti és önkormányzati képviselők számának csökkentésével a politika világát is, 2012 első felében befejeződik -, akkor sokkal szilárdabb háttérrel várhatjuk, mi történik a világban vagy Európában.  - De összességében ön szerint sikeresek voltak ezek a lépések, akár ortodoxnak minősítjük őket, akár nem? -  Van, ahol több eredményt hoztak, van, ahol kevesebbet. - A gazdasági növekedési adatokat tekintve, elindult Magyarország egy új növekedési pályán? -  Szerintem átalakult némiképp a gazdasági növekedés szerkezete, de még messze vagyunk attól, amit célul tűztünk ki. - Magasabb lett, vagy alacsonyabb a magyar gazdaság potenciális növekedése, tehát az, amire Magyarország mondjuk egy válság nélküli helyzetben képes lenne? Azok az elemzések, amiket én olvastam, arról szólnak, hogy nem lett magasabb, sőt. Tehát, hogy ezekkel a lépésekkel nem az a baj, hogy nem ortodoxak voltak, hanem az, hogy nem működtek, ráadásul olyan bizalomhiányt idéztek elő, aminek a következtében a magyar és külföldi befektetők, kkv-k, multik, de még az esetleg megtakarító hazai háztartások is inkább máshová vitték a pénzüket.  -  Az osztrák pénzintézeti rendszer éppen most döntött arról, hogy a hitel-betét arány milyen lesz a régióban, tehát az nem magyar specifikum, hogy ezek az arányok csökkenni fognak. Hadd jegyezzem meg azt is, hogy a magyar gazdaság még növekedési periódusban van, tehát nem tudjuk eldönteni, hogy ezen intézkedések nélkül milyen lenne a növekedés, az viszont tény, hogy ezekkel az intézkedésekkel a harmadik negyedévben 1,4 százalékos növekedés volt. Ez jó néhány dél- vagy nyugat-európai országban ambiciózus növekedési program lenne. - A régiós versenytársainkhoz szoktuk magunkat mérni. -  A régiós versenytársak nem indultak akkora mértékű államadóssággal, mint mi. A 30-40 százalékos szlovák és cseh adósságaránnyal nekünk sem fájna a fejünk, és most azon gondolkodnánk, hogy hogyan vonjunk be még ezermilliárd forintot a gazdaság fejlesztésébe. Ráadásul a gazdasági metszet csak az egyik a sok közül. Ha ez a kormány úgy működne, mint egy részvénytársaság, ha csak gazdasági és pénzügyi szempontok alapján hozna döntéseket, akkor meg tudnám érteni azt, hogy a pénzügyi szektor elvárásainak nem tudtunk eleget tenni. De nem csak ilyen szempontok vannak, pont az a kormányzati munka lényege, hogy társadalmi szempontokat is mérlegel. Szerintem abban, hogy nem lettek tömeges magáncsődök, nem kellett embereket tömegével kilakoltatni a házaikból, miközben a hiteleiket már alig bírják fizetni, ebben mégiscsak szerepe volt annak, hogy 500 milliárd forint kint maradt az adózási rendszer átalakításával a magánszemélyeknél. Az az 50 ezer ember, aki végtörlesztett, mégiscsak beljebb van, mert kiszabadult a devizahiteles szorításból. Társadalmi szempontból az eredmények bekövetkeztek. Amit inkább hiányolok, hogy a foglalkoztatásban nem tudtunk nagyobb lépéssel előrébb haladni. Egy év után 40 ezer fővel dolgoznak többen, az EU tagországaival összevetve mi léptünk a legnagyobbat, de ez még mindig messze van attól, amit gondoltunk, itt még bőven van tennivaló. Azt várom, hogy a januártól életbe lépő rendelkezések ebben sokat segítenek.","[""Fellegi Tamás"",""Orbán Viktor"",""Matolcsy György"",""Varga Mihály"",""gazdaságpolitika"",""válság"",""Nemzetgazdasági Minisztérium"",""IMF""]",0
879,1794,https://www.origo.hu/gazdasag/20081006-skoda-egy-hetre-leall-a-skoda-auto-termelese.html,gazdasag,www.origo.hu,[origo],2008.10.06. 10:11,Egy hétre leáll a Skoda,A pénzpiaci válság miatt a korábban bejelentett kétnapos szünet helyett egy hétre felfüggeszti a termelést a Volkswagen-csoporthoz tartozó cseh Skoda Auto.,"Itt találja a válsággal kapcsolatos összes hírt! A pénzpiaci válság miatt október végén egy hétre leállítja az autógyártást a csehországi Skoda Auto - írta hétfőn a Mladá Fronta Dnes című cseh lap Fred Kapplerre, a cseh autógyártó kereskedelemért felelős vezetőjére hivatkozva. Az utolsó negyedévi tervet csökkenteni kellett, öt napra leáll a termelés, így 13 ezer autóval kevesebb autó készül majd az üzemben - tette hozzá Kappler.  A Volkswagen-csoporthoz tartozó cseh vállalat szeptember végén még csak kétnapos leállást tervezett, ami csak 2500 autó kiesését jelentette volna. Akkor Jaroslav Cerny, a Skoda Auto szóvivője azt mondta: ""a nemzetközi pénzügyi szektor válságának következményei az európai piacon is nyomokat hagytak. Mint a legnagyobb cseh exportőr, nehezen tudunk megbirkózni ezzekkel a negatív hatásokkal, ezért kénytelenek vagyunk felfüggeszteni a termelést"".  A Skoda - amely az év első felében termelését 18 százalékkal növelve 366 ezer autót állított elő - azt tervezi, hogy akárcsak a korábbi években karácsonykor az idén leáll két hétre. Kappler szerint nem lehet kizárni, illetve a helyzet alakulásától függ, hogy ez a szünet nem lesz-e hosszabb. A legnagyobb cseh autógyár azt is bejelentette, hogy tekintettel az új autók iránti kereslet csökkenésére át fogja értékelni a jövő évi terveit is.","[""termelés"",""pénzpiaci válság"",""Volkswagen-csoport"",""Skoda Auto""]",0
